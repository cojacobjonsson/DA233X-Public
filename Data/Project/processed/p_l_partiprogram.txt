Frihet i globaliseringens tid
VARNING Liberalt innehåll
Kan verka stötande för populister, extremister och socialister
Fakta och humanism kan allvarligt skada fördomar och populism Inledning
Vi är Sveriges liberala parti
Vårt uppdrag är att utifrån liberala idéer ta strid för varje människas frihet att forma sitt eget liv
Under århundraden har liberaler identifierat, bekämpat och rivit hinder för människans frihet
Dessa insatser har lagt grunden till mycket av dagens samhälle, och arbetet fortsätter
I globaliseringens tid, när människor knyts samman och nationsgränser blir mindre viktiga, skapas nya möjligheter men också nya utmaningar
För att Sverige ska kunna ha fortsatt höga ambitioner för välfärden behövs socialliberala reformer för en mer dynamisk ekonomi, en mer dynamisk arbetsmarknad och ett mer gynnsamt klimat för entreprenörer och företagare
För att alla ska ha jämlika förutsättningar att förbättra sin tillvaro behövs socialliberala reformer som skapar nya möjligheter för dem som har det svårast
Allra viktigast är en skola som genomsyras av kunskap och bildning, och som har höga ambitioner för alla
För att alla människor ska känna trygghet när förändringarna går allt snabbare behövs en socialliberal politik för stabila välfärdssystem som ger stöd och ger individen nya livschanser
För att övervinna miljöproblemen och hejda klimatförändringarna behövs en liberal miljöpolitik byggd på globalt samarbete, kunskap, nya idéer, ny teknik och tydliga styrmedel för en långsiktigt hållbar ekonomi
För att friheten inte ska bli ett privilegium för vissa behövs internationell solidaritet och stöd till demokratiska krafter i ofria länder
De demokratiska värdena måste försvaras också på hemmaplan, och varje tendens till rasism, ojämställdhet, inskränkthet och intolerans bekämpas
Det liberala partiet i Sverige bildades ur kampen för rösträtt för alla kvinnor och män
Blåklinten var symbol för rösträttsrörelsen, och blev därför även partiets märke
Liberalismen
Den enskilda människan är liberalismens utgångspunkt
Målet är hennes frihet och livschanser
Varje människa är unik och ska oavsett bakgrund, begåvning eller styrka få många möjligheter att utvecklas
Människan är utrustad med förnuft, känsla, samvete och ansvar
Vi har alla rätt till liv, frihet och sökande efter lycka
Samtidigt har vi ansvar för att dessa rättigheter tillkommer var och en
Respekten för att alla individer är jämlika i värde och värdighet innebär att varje människa har rätt till självbestämmande
Liberalismen betraktar alla människor som jämlikar, men inte som lika
Alla ska ha jämlika möjligheter att göra sina egna livsval och utvecklas som självständiga individer
Skillnader som följer av människors fria val ska inte utjämnas av politiker
Liberal rättvisa handlar om lika förutsättningar, inte om lika resultat
Det liberala samhället är i ständig förändring, eftersom varje människa måste få chansen att bestämma över sina egna livsvillkor så långt det är möjligt
Det socialliberala uppdraget är att förbättra varje individs livschanser genom att utjämna de förutsättningar som befinner sig bortom den enskildes kontroll
Politiken ska prioritera att öka friheten för dem som har minst frihet
Det liberala samhället förutsätter tankefrihet
Varje människa har rätt att fritt och öppet uttrycka sin åsikt, bilda opinion för den och försöka övertyga andra, uttrycka sig konstnärligt och söka ny kunskap
Varje människa har rätt att uttrycka sin religiösa tro och utöva sin religion i gemenskap, liksom frihet att inte tillhöra någon religion
Tryck- och yttrandefrihet, föreningsfrihet, mötes- och demonstrationsfrihet är nödvändiga delar av tankefriheten
Det liberala samhället förutsätter politisk frihet
Den politiska makten ska vara begränsad och utövas genom folkstyre
Liberalismen sätter en tydlig gräns för den offentliga makten
De frågor som ska bli föremål för politiska beslut är de som hör till den gemensamma sfären i samhället
I ett samhälle där den politiska makten med oinskränkt beslutsrätt tar över människors privatliv finns ingen frihet
I det liberala samhället är vaksamhet på hur den offentliga makten utövas, och en sund skepsis mot ökade offentliga maktanspråk, därför en självklarhet
Det liberala samhället förutsätter ekonomisk frihet
Äganderätten, rätten att köpa, sälja och ge bort egendom, rätten att starta företag och rätten att söka sig till ett visst yrke är nödvändiga för att den enskilda människan ska kunna forma sin tillvaro
Den fria marknadsekonomin är det mest framgångsrika ekonomiska system som finns för att skapa välstånd, men också det enda kända system som går att förena med individuell frihet
Alla marknadsekonomier är inte demokratier, men alla demokratier är marknadsekonomier
Varje individ har rätt till kunskap och grundläggande ekonomisk och social trygghet
I en dynamisk ekonomi skapas den utveckling och välfärd som ökar människans möjligheter
I det liberala samhället får individen nya chanser, hela livet
Liberal feminism handlar om kvinnors och mäns lika rätt till frihet, ansvar och makt
Det liberala uppdraget går ut på att frigöra individen från de begränsningar som bristande jämställdhet innebär, och bekämpa de attityder och föreställningar som ligger bakom
I det liberala samhället råder respekt och tolerans för olika sätt att leva
Olika slags påtvingad konformism ska inte sätta tvångströja på individen
Den enskildes värdighet och integritet får inte kränkas
Staten ska behandla alla människor med hänsyn och respekt och skydda den enskildes rätt så länge hon inte kränker andra människors rättigheter
Alla har rätt att leva i ett samhälle präglat av rättstrygghet
Få saker drabbar den enskilda individen så hårt och bidrar så mycket till ojämlikhet som att rättsstaten inte fungerar
Även den privata makten kan missbrukas
Marknadsekonomin kräver spelregler för att upprätthålla en sund konkurrens
Det liberala samhället bärs upp av individer i gemenskap
Det måste alltid vara den enskilda människan som avgör vilka gemenskaper man vill tillhöra och känna delaktighet med
Tradition och kulturell bakgrund kan vara viktiga identitetsskapare men får aldrig bli en förevändning för att förneka en människa valmöjligheter eller begränsa hennes livschanser
De liberala värderingarna är internationella och universella
Friheten känner inga nationsgränser och har varken kön, hudfärg eller religion
Friheten är fullt förverkligad först när den gäller alla människor på jorden och den sista diktatorn har fallit Människor i utveckling Vi lever i en värld där människans möjligheter aldrig varit större
En värld som förändras snabbt och där förändringar ställer nya krav
Sverige ska vara ett jämställt land där varje människa har chans att förbättra sin situation och den sociala rörligheten är hög
En människas bakgrund ska betyda mindre, och hennes förmåga, ambition och livsdrömmar ska betyda mer
Kunskap är den viktigaste faktorn för att stärka varje människas livschanser
Utbildningssystemet ska ha höga förväntningar och prioritera kunskap, kreativitet och kritiskt tänkande
Bildningstraditionen ska hållas levande och kulturens frihet värnas
Social rörlighet
Ingen människa ska vara fången i de villkor han eller hon föddes in i
En socialliberal huvuduppgift är att sträva efter jämlikhet i livschanser
Den sociala rörligheten ska underlättas
Även i dagens Sverige lever människor i maktlöshet, men orsakerna varierar
Otillräcklig skolgång eller bristande integration är förklaringen för en del
För andra växer maktlösheten när det egna jobbet försvinner
Bristande tillgänglighet skapar ofrihet för den som lever med en funktionsnedsättning
Fördomar och könsrelaterat förtryck håller människor kvar i maktlöshet
Med uttrycket det glömda Sverige vill socialliberaler rikta ljuset på de människor som själva har svårt att göra sina röster hörda
En dynamisk ekonomi, trygga uppväxtvillkor, en skola med höga kunskapsmål, en välfungerande arbetsmarknad och starka sociala trygghetssystem är några förutsättningar för att varje människa ska kunna utveckla sin potential
Att motverka fördomar, grupptryck och intolerans är centralt för att öka jämlikheten
Att öka friheten för de människor som för tillfället lever i det glömda Sverige är en oskiljaktig del av det socialliberala uppdraget
Kunskap är makt
Kunskap är en enskild människas viktigaste redskap för att växa
Utbildning bryter barriärer och öppnar nya vägar
Sverige ska vara en ledande kunskapsnation
En kunskapsnation byggs från grunden av många kunniga individer med höga ambitioner
Kunskap och bildning måste värderas högre, och Sverige ska sträva efter ett utbildningsväsende i världsklass
Sverige har en stark bildningstradition som måste hållas levande
Bildning och kunskap stärker den enskildes egenmakt och förmåga att orientera sig och fatta egna självständiga beslut
Därför värnar liberaler bildningstanken, främjar bildningsresor och stödjer den fria folkbildningen
En likvärdig skola är en förutsättning för att alla elever ska få samma möjligheter
I det svenska skolsystemet ska alla kunna utvecklas efter sina förutsättningar och de som har störst behov ska få mest stöd
Eleven och elevens kunskapsutveckling ska vara i fokus
Varje elev ska varje dag mötas av höga ambitioner och ges hjälp att nå högt uppsatta mål utifrån sina egna förutsättningar
Lusten att lära ska uppmuntras
Kunskap, kreativitet och kritiskt tänkande ska genomsyra skolan
En framgångsrik skola förutsätter att läraryrket har hög status och ett tydligt pedagogiskt ledarskap
De mest lämpade ska attraheras av läraryrket och få goda förutsättningar för sitt arbete
2
LÄRANDE LEK I FÖRSKOLAN
Förskolan ska ta tillvara barns naturliga lust att lära och ge en trygg och säker omsorg
Verksamheten ska ledas av legitimerade förskollärare
Genom en blandning av lek och pedagogik ska barnen få utvecklas och lära sig om världen
En ambition ska vara att de flesta barnen kan läsandets grunder när de lämnar förskolan
Förskolan har en avgörande roll för att lägga grunden för ett barns utveckling
Därför ska alla barn erbjudas plats i förskolan från ett års ålder
Om kommunen inte klarar detta åtagande ska familjen ha rätt till ersättning
Den allmänna förskolan ska successivt byggas ut
Förskolan är till för barnen
Alla barn, även barn till arbetslösa och föräldralediga, ska därför ha möjlighet att delta i förskolans heldagsverksamhet
Barn till utrikesfödda stimuleras i sin språkutveckling och klarar i större utsträckning grundskolan genom att delta i förskolan
För att ge alla barn lika förutsättningar ska förskolan arbeta aktivt med genusfrågor
Fler män ska lockas till förskolläraryrket
Den öppna förskolan har en viktig roll för de barn som inte går i förskola
De barn som deltar i öppen förskola ska mötas av pedagogiskt utbildad personal
Barnomsorg ska erbjudas på obekväm arbetstid till de familjer som behöver det på grund av sitt arbete och sin familjesituation
2
EN SKOLA FÖR KUNSKAP
Kunskap är skolans huvuduppdrag
Varje människa har en naturlig lust att lära sig
Skolans uppgift är att stimulera och utveckla denna egenskap
Förutsättningar för lärande är tydliga kunskapskrav, tidiga insatser så att ingen kommer efter, trygga klassrum och studiero
Skolan ska vara likvärdig
En skola med jämn och hög kvalitet är den absolut viktigaste faktorn för att skapa jämlika livschanser och öka den sociala rörligheten
Detta är särskilt betydelsefullt för elever som fått en svår start i livet eller kommer från hem utan studietradition
Särskilt pojkars kunskapsresultat behöver höjas
Resurser ska fördelas till skolorna utifrån socioekonomiska faktorer
Varje förälder har ett ansvar att utifrån sina förutsättningar stödja sitt barn
Varje elev har också ett eget ansvar för sina studier
Utbildningssystemet ska inte vara värderingsfritt
Skolan ska aktivt verka för demokrati, jämställdhet och mänskliga rättigheter
Genom hela utbildningssystemet behövs aktivt genusarbete för att flickor och pojkar ska möta likvärdiga förväntningar och få likvärdiga chanser
Utvärdering behövs för att mäta kunskap och garantera stöd och hjälp i tid
Tidiga betyg och kontinuerliga kunskapsmätningar hjälper eleven, läraren och föräldrarna att få överblick över hur eleven utvecklas i sina studier och för att sätta in stöd
Ett skriftligt betygsliknande omdöme ska ges från och med vårterminen i årskurs ett
Betyg ska ges från och med vårterminen i årskurs fyra
På gymnasienivå ska ämnesbetyg ges
Varje elev har rätt till likvärdiga förutsättningar, oavsett var eleven bor
Huvudmannaskapet för den offentliga grund- och gymnasieskolan ska därför vara statligt
Kvaliteten och valfriheten ska värnas
Ett aktivt skolval ska införas i alla kommuner
Till de fristående skolor som väljer kötid som urvalskriterium ska man kunna ställa barn i kö tidigast ett år före förväntad skolstart
En förutsättning för att fristående förskolor och skolor ska få tillstånd är att de drivs av seriösa ägare som tar ett långsiktigt ägaransvar och uppfyller kvalitetskraven
Skolor, såväl kommunala som fristående, som inte klarar kvalitetskraven ska stängas
För att underlätta skolvalet behövs tydlig information om skolornas kvalitet
Skolan ska vara icke-konfessionell
Undervisningen ska vara öppen för alla och fri från förkunnande, också i friskolor som har en konfessionell inriktning
Den friskola som inte efterlever detta ska förlora sitt tillstånd
För att motverka ökad segregation i utsatta områden ska ett stopp införas för nya religiösa friskolor eller förskolor
För att tillvarata barns lust att lära ska skolstarten ske vid sex års ålder
Den obligatoriska grundskolan ska vara tio år och indelad i tre stadier
Elevernas rätt till lärarledd undervisning ska stärkas genom ökat antal lektioner per läsår
Lovskolor ska ordnas för elever som inte ännu nått kunskapsmålen
Skolan ska också ge möjlighet till läxhjälp
Även fritidshemmen ska i ökad utsträckning stödja skolarbetet
Skolan ska erbjuda stimulans och utvecklingsmöjligheter också för elever som är särbegåvade eller högpresterande i något ämne
Möjlighet ska finnas för elever att gå före i undervisningen eller att läsa i elitklasser
För att öka elevens valfrihet och motverka bostadssegregationens effekter ska rätten till skolskjuts eller annan transport till skolor utanför det egna bostadsområdet förstärkas
Alla elever har rätt till stöd och utmaningar oavsett individuella förutsättningar
Specialpedagogiskt stöd och tillgång till speciallärare är av största betydelse
Mer insatser ska inriktas på de tidiga skolåren
Skolan ska vara tillgänglig för barn och ungdomar med funktionsnedsättning
Som huvudregel ska gälla att skolor, både fristående och kommunala, ska ha tillgängliga lokaler för att tillåtas starta
För elever som använder teckenspråk eller behöver hörselanpassad studiemiljö ska skolgång i anpassad skolform ska vara en valmöjlighet
Barn och ungdomar med intellektuell funktionsnedsättning ska i särskolan kunna erbjudas en trygg studiegång byggd på specialistkunskap, och där utbildningen ges utifrån varje individs egna förutsättningar
Även en särskoleutbildning ska, eventuellt efter komplettering, kunna leda till behörighet till vidare utbildning
Det behövs fler utbildningsvägar för unga med intellektuell funktionsnedsättning, till exempel inom yrkeshögskolan, folkbildningen och lärlingsutbildningen och genom anpassade högskoleutbildningar
I skolor i områden som präglas av låga skolresultat, låg utbildningsnivå och hög arbetslöshet är utmaningarna stora
Det behöver därför bli mer attraktivt för lärare att söka sig till sådana skolor, till exempel genom bättre löne- eller anställningsvillkor
Den elev som är nyanländ till Sverige ska mötas av höga förväntningar och en undervisning som är anpassad till elevens förkunskaper
Introduktionsklasser ska finnas på många skolor, också i områden som inte präglas av utanförskap
En nyanländ elev ska tidigt få hjälp och tid att lära sig svenska
Även andra särskilda insatser kan behövas initialt, men eleven bör tidigt ges möjlighet att delta i ordinarie undervisning
Elever med annat modersmål än svenska ska kunna utveckla och fördjupa sina kunskaper i modersmålet
Språkkunskaper blir allt viktigare i en öppen värld
Redan i grundskolans årskurs ett bör eleverna börja läsa engelska och eleverna ska uppmuntras att läsa fler främmande språk
Fler världsspråk ska kunna studeras i skolan
Gymnasieelevers möjlighet att studera utomlands ska öka
Ungdomar har olika mål, ambitioner och förhoppningar
Gymnasieskolan ska erbjuda högkvalitativ utbildning inom både teoretiska och yrkesinriktade områden, och alla ska oavsett studieval kunna välja att läsa in högskolebehörighet
Yrkesutbildningarna ska ha nära anknytning till arbetsmarknaden och stärka elevens kontakter med arbetslivet
Lärlingsutbildningar där arbetsgivarna tar ett stort ansvar ska vara ett naturligt alternativ för unga som vill lära sig ett yrke
Avhoppen från gymnasieskolan måste minska
Elever som saknar gymnasiebehörighet ska ha möjlighet att läsa enstaka och yrkesinriktade gymnasiekurser
Studietidens längd ska vara flexibel och utbildningen ska vara anpassad till arbetsmarknaden
Efter fullföljd utbildning ska yrkeskunskapsbevis utdelas
Gymnasieskolan ska avslutas med ett gymnasieprov som leder till en examen
Prov bör finnas både på högskoleförberedande och yrkesförberedande program, men kan utformas på olika sätt
Vuxna i skolan har ansvar att ingripa mot mobbning
Skolan måste arbeta målmedvetet med att förebygga och förhindra kränkande behandling
Elevhälsan ska ha kompetens inom både fysisk och psykisk hälsa
För att eleverna ska få trygghet och studiero ska lärare och andra elever mötas av respekt
Om en elev stör undervisningen eller har ogiltig frånvaro ska skolan direkt vidta åtgärder
Elever behöver god information inför studie- och yrkesval
Oavsett bakgrund ska eleverna kunna överblicka vilka möjligheter deras val ger
2
STÄRK LÄRARROLLEN
Lärarens roll är central för elevers framgång i skolan
Det som händer i klassrummet är avgörande för hur mycket en elev lär sig
Läraryrkets status ska höjas och lärarna avlastas administration så att de kan koncentrera sig på undervisningen
Det ska tydligt framgå i skollagen att läraren har huvudansvaret för hur undervisningen läggs upp och lagen ska slå fast lärarens befogenheter för att upprätthålla studiero i klassrummet
Krav på ämnesbehörighet för att sätta betyg ska införas
Det ska löna sig att vara en skicklig pedagog
För det behövs ökad lönespridning och bättre karriärmöjligheter så att duktiga lärare vill stanna och utvecklas i yrket
Lektorstjänster och andra särskilt kvalificerade tjänster ska finnas
Läraryrkets ställning och kvalitet upprätthålls med hjälp av lärarlegitimationen
Lärarutbildningarna och lärarnas fortbildningsmöjligheter ska fortsatt stärkas
Antagningskraven till lärarutbildningen ska höjas
Fokus ska vara på ämneskunskaper och pedagogisk förmåga
I utbildningen av lärare samt studie- och yrkesvägledare ska genuskunskap ingå
Det ska finnas flera vägar till lärarlegitimation
Personer med dokumenterad ämnes- eller yrkeskunskap ska kunna läsa in kompletterande pedagogisk utbildning
Personer med forskarutbildning ska kunna tillgodoräkna sig såväl ämneskompetens som undervisningserfarenhet
Tjänsterna som förstelärare är viktiga för skolans utveckling och syftar till att höja den pedagogiska och didaktiska kompetensen inom skolan
I en välfungerande skola finns en tydlig ledare
Rektor ska fokusera på det pedagogiska ledarskapet
2
DET LIVSLÅNGA LÄRANDET
På en alltmer rörlig och krävande arbetsmarknad ställs krav på vidareutbildning och omskolning i en allt högre takt
Därför ska individen ha goda möjligheter att förnya sin kompetens under hela arbetslivet
Den som saknar fullständig grundskole- eller gymnasieutbildning ska ha rätt att när som helst komplettera sina kunskaper genom vuxenutbildning
Särskilt viktigt är det att arbetslösa ges goda förutsättningar att höja sin kompetens
Individen måste ges större möjlighet att senare i livet välja ny inriktning, förnya sina kunskaper och likaså förbättra resultat på tidigare utbildningar även om man erhållit godkända betyg från dem
Detta åstadkoms genom en väl fungerande och flexibel kommunal vuxenutbildning samt en utbyggd yrkeshögskola med hög kvalitet
Anställda ska kunna gå ner i lön och arbetstid för att kompetensutveckla sig på deltid
Arbetsmarknadens parter ska genom skattelättnader uppmuntras att bygga upp öronmärkta medel för individens kompetensutveckling
Det ska finnas incitament för den enskilde att själv satsa på kompetensutveckling
Fortbildning som ökar möjligheterna på arbetsmarknaden ska uppmuntras
Därför behövs individuella kompetenskonton som skapar möjlighet för både individen själv, arbetsgivaren och arbetsmarknadens parter att investera i kompetensutveckling för den enskilde
Folkbildningen bidrar till höjd kunskapsnivå i samhället
För att möta olika människors behov ska utbildningsmöjligheter som skapas av offentliga och privata aktörer kompletteras med goda villkor för den fristående folkbildningen
2
HÖGRE UTBILDNING OCH FORSKNING
Högre utbildning och forskning bidrar till individens utveckling och kritiska tänkande, samtidigt som den bidrar till samhällelig och ekonomisk utveckling
Ytterst är både utbildning och forskning uttryck för människans kunskapssökande och längtan efter att förstå mer om sig själv och om sin omvärld
De akademiska lärosätenas oberoende ska värnas
Fler statliga högskolor och universitet bör överföras i stiftelseform
Svensk högre utbildning ska konkurrera på den internationella utbildningsmarknaden och kännetecknas av hög internationalisering
Utländska toppuniversitet ska uppmuntras att etablera filialer i Sverige
Jämställdhet mellan könen ska genomsyra verksamheten inom såväl högre utbildning som forskning
Individen ska alltid ha goda möjligheter till utbildning
Högre utbildning av god kvalitet ska finnas tillgänglig i hela landet
Studentinflytandet ska värnas
All högre utbildning ska vara forskningsanknuten
Statens roll är att finansiera utbildningen, att fastställa mål för den och att utvärdera dess kvalitet
Varje högskola bestämmer själv, utifrån kvalitetskraven, vilka utbildningar som erbjuds och hur utbildningen bedrivs
Hög akademisk kvalitet och stor efterfrågan på utbildningen ska leda till ökade resurser för högskolan
Låg kvalitet på en utbildning ska kunna leda till att utbildningen stoppas
Treterminssystem och intensivkurser är viktiga för att möjliggöra att utbildningen kan fullföljas snabbare
Studiemedelssystemet ska skapa förutsättningar för alla oavsett ekonomisk bakgrund att studera på akademisk nivå
Det ska finnas drivkrafter för studenter att tillgodogöra sig en examen med normal eller högre studietakt, exempelvis genom införandet av en examensbonus
Åldersgränserna i studiemedelssystemet bör successivt höjas i takt med att vi arbetar längre
För att Sverige ska vara en framgångsrik kunskapsnation i en internationaliserad värld behövs konkurrenskraftiga och långsiktiga villkor för forskning och utveckling, både i akademin och i näringslivet
Fortsatt höga statliga forskningsanslag är nödvändiga
Forskningsanslagen ska fördelas utifrån kvalitet
Kvalitet handlar inte bara om kortsiktiga resultat, utan även om att ta risker och ifrågasätta invanda frågeställningar
Det behövs goda villkor och social trygghet för doktorander och forskare, ökad samverkan mellan högskola och näringsliv och bättre villkor för näringslivets forsknings- och utvecklingsverksamhet
Avdragsrätt ska finnas för privatpersoners gåvor till forskning
Internationella forskningssamarbeten, exempelvis inom EU, möjliggör kraftsamling som enskilda länder inte kan åstadkomma
Kultur och medier
Tankens och ordets frihet är grunden i liberal kulturpolitik
Den liberala kulturpolitikens uppgift är inte att styra kulturen, utan att förbättra förutsättningarna för det konstnärliga skapandet och för individens bildning
Ett öppet samhälle behöver litteratur, konst och andra kulturella uttryck som provocerar och utmanar
Den konstnärliga friheten ska värnas
Utgångspunkten för kulturpolitiken är kulturens betydelse för att vidga rummet för tanken, reflektionen och fantasin
Kulturens ekonomiska och samhälleliga betydelse ska erkännas, men kulturpolitiken ska värna kulturens eget värde gentemot rena nyttoändamål
Kulturpolitiken ska sträva efter kvalitet
Vad som är kvalitet definieras av professionen
Konstnärligt skapande av hög kvalitet ska ha goda villkor
Sverige ska erbjuda attraktiva förutsättningar för etablering och upprätthållande av konstnärliga miljöer på hög internationell nivå
Det offentliga ska på alla nivåer gynna mångfalden av kulturuttryck, öka kulturens tillgänglighet för hela befolkningen och skapa ekonomiska förutsättningar även för sådan kultur som är av hög kvalitet utan att vara kommersiellt lönsam
Mångfalden i kulturlivet ska öka genom att fler kulturinstitutioner görs självständiga från staten
Fler stiftelser för kulturfinansiering ska skapas
Privat finansiering ska stimuleras genom ökad avdragsrätt för gåvor och gynnsamma skattevillkor för kultursponsring
Offentlig finansiering ska ske i former som garanterar kulturlivets oberoende gentemot politisk detaljstyrning
Biblioteken har en central roll för att alla ska ha kostnadsfri tillgång till litteratur och annan kultur samt för att uppmuntra till läsning
Kulturarvet – vårt gemensamma minne i form av historiska lämningar, kulturlandskap, arkiv, traditioner, dialekter och annat – utvecklas ständigt genom att samtiden ger sitt bidrag
Det kulturarv som finns i Sverige är en del av mänsklighetens gemensamma kulturarv och ska hållas tillgängligt för kommande generationer
Museernas roll som bildningsinstitutioner och deras forskningsanknytning ska stärkas
Statliga museer ska ha fri entré
Den nya tekniken ökar tillgängligheten till kultur
Kulturskaparnas rätt att bestämma över sina verk är en förutsättning för kulturens frihet
Upphovsrätten måste dock anpassas till ny teknik och nya distributionsformer
Digitala allmänningar ska underlättas och formerna för att avstå rättigheterna till verk förenklas
Skyddstiderna för olika kulturformer bör bli mer enhetliga och skyddstiden för verk av avlidna bli kortare
Sverige ska vara ett föredöme på området kultur av och för barn och ungdomar
Kultur ska ta större plats i skolan, och kvaliteten i kulturskolan ska säkras genom skapandet av ett nationellt kunskapscentrum
Läsandet ska vara högt prioriterat i skolans alla stadier
Genom att läsa och skriva utvecklar eleven sitt språk och tänkande
Väl fungerande skolbibliotek under ledning av utbildade bibliotekarier är avgörande
Alla ska i skolan få läsa svenska och internationella skönlitterära klassiker
Scenkonsten ska ges nya möjligheter genom ett nytt konstnärligt nationellt uppdrag, där en viss scen som inte har ett ordinarie nationellt uppdrag får ett särskilt uppdrag och statligt stöd för att utveckla verksamheten under en viss period
Syftet bör vara att långsiktigt öka tillgängligheten till kultur av hög kvalitet i hela landet
Det statliga filmpolitiken bör ersättas av en bred partsöverenskommelse där alltifrån filmskapare till bredbandsbolag finns representerade
Amatörkulturen ger möjligheter för enskild utveckling, stärker det civila samhället och kan bli en brygga över till professionellt kulturutövande
Det offentliga stödet för en levande amatörkultur kan fördelas via amatörkulturorganisationerna men också via folkbildningens strukturer
Sverige ska öka sitt engagemang i det internationella kultursamarbetet
Attraktiva förutsättningar för etablering och upprätthållande av konstnärliga miljöer på hög internationell nivå ska skapas
Sverige ska verka internationellt för den konstnärliga friheten, och erbjuda fristäder för förföljda kulturskapare
Insatser måste göras för att öka jämställdheten inom kulturen
Mediernas oberoende måste värnas
Tryck- och yttrandefrihetslagstiftningen har en unik och stark reglering i Sverige och denna måste fortsatt försvaras inom ramen för det europeiska samarbetet
Åtal mot ansvariga utgivare ska behandlas i respektive lands nationella rättsinstans
Sverige ska även vara en glasklar röst för stärkt yttrande-, tryck- och pressfrihet internationellt
Reklamskatten ska avskaffas och en bortre tidsgräns för det nuvarande presstödet slås fast
En fristående fond ska inrättas för att stödja granskande journalistik
Public service-medierna blir allt viktigare för det gemensamma samtalet i samhälleliga och kulturella frågor
Public service ska fortsatt ha ett brett uppdrag och sträva efter kvalitet och relevans
Bevakningen av vår omvärld, framför allt Europa, ska utvecklas
Radio- och tv-avgiften den så kalllade TV-licensen i dess nuvarande form ska avskaffas
Finansieringen av public servicemedierna ska slå vakt om bolagens oberoende
Jämlika villkor
4
JÄMSTÄLLDHET
Det liberala jämställdhetsuppdraget tar sikte på kvinnors och mäns lika rätt till frihet, ansvar och makt
Det handlar om att frigöra individen genom att bekämpa den bristande jämställdheten och de värderingar som ligger bakom
Sverige är inte ett jämställt land
Patriarkala maktstrukturer begränsar individens frihet och möjlighet att delta fullt ut i samhället
Insikten att denna ofrihet särskilt drabbar flickor och kvinnor och att dessa maktstrukturer måste brytas gör Liberalerna till ett feministiskt parti
Den bristande jämställdheten är en fråga för såväl kvinnor som män
Därför måste jämställdhetsarbetet tydligt involvera pojkar och män
Barn, ungdomar och unga vuxna har rätt att utveckla sin personlighet utan att begränsas av könsbundna krav och förväntningar på livs-, studie- och yrkesval
Därför ska förskolan, skolan och högskolan arbeta aktivt med jämställdhetsfrågor, genusfrågor och normkritik såväl i undervisningen och vägledningen som i skolmiljön
Jämställdhet uppnås där ordinarie beslut fattas, resurser fördelas och normer skapas
Ett jämställdhetsperspektiv ska integreras i alla relevanta offentliga beslut
Kvinnor och män ska ha samma förutsättningar att utbilda sig, arbeta, göra karriär och forma samhället
Det förutsätter jämställda villkor inom alla områden, såväl politiska, kulturella, sociala som ekonomiska
Förbudet mot könsdiskriminering ska upprätthållas på alla samhällsområden
Jämställdhet förutsätter delat ansvar för hem och barn
Välfärdstjänster som barn- och äldreomsorg av hög kvalitet är centrala för att både kvinnor och män ska kunna förvärvsarbeta
Möjligheten att köpa hushållstjänster underlättar för både kvinnor och män att förena arbete med ansvar för hem och barn
Skillnaden i ekonomisk makt mellan kvinnor och män är en central jämställdhetsfråga
Löneskillnaderna mellan kvinnor och män ska upphöra
Arbetsgivare i offentligt finansierad verksamhet ska vara förebilder i att motverka ofrivillig deltid, något som särskilt drabbar kvinnor, och förbättra möjligheterna till lönekarriär i kvalificerade kvinnodominerade yrken som lärare, sjuksköterska och socialsekreterare
Reglerna om bodelning vid skilsmässa ska anpassas så att en större del av pensionen ingår i giftorättsgodset
Bristen på kvinnor i näringslivets högsta positioner är ett betydande maktproblem som inte kan accepteras
Det offentliga har ett ansvar att verka för jämställd tillgång till makt och ska särskilt visa vägen genom jämställd karriärutveckling och rekrytering till myndigheter och offentligt ägda bolag
Att öka kvinnors företagande är en prioritet
Mångfald inom välfärdssektorn är en viktig jämställdhetsfråga, eftersom möjligheterna att byta arbetsgivare, göra karriär och starta eget då blir mer likvärdiga
I ett jämställt samhälle måste det vara möjligt att kombinera föräldraskap med förvärvsarbete eller företagande
Föräldraförsäkringen ska reformeras och huvuddelen av föräldrapenningdagarna ska tas ut under de första viktiga åren då anknytningen mellan barnet och föräldrarna grundläggs
Föräldrar ska ha valfrihet mellan en kortare föräldraförsäkring med högre ersättning och en något längre med lägre ersättning
Tre månader ska vara öronmärkta åt varje vårdnadshavare
Eftersom familjer ser olika ut ska rätten att överlåta dagar till tredje person ökas
Mäns våld och förtryck mot kvinnor är det mest extrema uttrycket för kvinnors utsatthet och har sin grund i synen på kön, makt och sexualitet
Alla former av våld i relationer och könsrelaterat våld ska förebyggas
Brott ska aldrig relativiseras med hänsyn till patriarkala traditioner eller hedersbegrepp
Hedersrelaterat våld och förtryck är ett allvarligt hot mot individers frihet och en jämställdhetsfråga som berör både kvinnor och män
Hedersmotiv ska ses som en försvårande omständighet vid bedömningen av ett brotts straffvärde
Religiös särlagstiftning inom familjerätten står i motsats till jämställdhet och individers frigörelse, och ska inte tillåtas i Sverige
4
LIKABEHANDLING
Alla ska ha samma möjlighet att nå sin fulla potential utan att hållas tillbaka av fördomar och diskriminering
Den som drabbas av diskriminering ska kunna få hjälp att få upprättelse och det ska kosta att diskriminera
Sverige ska vara ett öppet och tolerant land
Fördomar och diskriminering ska bekämpas
Det behövs ett målmedvetet arbete för att motverka diskriminering inom samhällsområden såsom arbetsmarknad, utbildning och hälso- och sjukvård
Alla ska ha samma rätt till respekt för sitt privat- och familjeliv
Inga lagar får missgynna personer med avseende på sexuell läggning, könsidentitet eller könsuttryck
Liberaler verkar för ett öppet samhällsklimat där ingen känner sig tvungen att dölja sin sexuella läggning, sin könsidentitet eller sitt könsuttryck, och där alla visas samma respekt oavsett sexuell läggning
Det allmänna har ett särskilt ansvar att se till att skola, vård, äldreomsorg och annan service ges på jämlika villkor
Sverige ska verka i EU och internationellt för hbt-personers rättigheter som en del av de mänskliga rättigheterna
Diskrimineringsskyddet på EU-nivå ska stärkas
Rättsakter inom ramen för EU-samarbetet ska erkänna den samkönade familjen fullt ut
Samernas, sverigefinnarnas, tornedalingarnas, judarnas och romernas ställning som nationella minoriteter och samernas ställning som urfolk ska upprätthållas
Skolan ska ge alla elever kunskap om Sveriges urfolk, nationella minoriteter och minoritetsspråk
Det offentliga ska understödja ett språk-, kultur- och medieutbud med minoritetsspråksprofil
Individens möjligheter att använda minoritetsspråk i kontakten med myndigheter ska stärkas
Sametingets roll som förvaltningsmyndighet ska tydligt skiljas från rollen som folkvalt organ för samer
Samernas rätt att utöva renskötsel och utnyttja marker i enlighet med urminnes hävd ska värnas
En nordisk samekonvention ska upprättas
ILO-konvention 169 ska ratificeras efter samråd med olika intressegrupper som samer, andra minoriteter och markägare
Barn och ungdomar har rätt att respekteras som individer och i takt med åldern få ta ett ökande ansvar för sin egen tillvaro
Genom att FNs barnkonvention införlivas i svensk lag tydliggörs barns och ungas rättigheter
Äldres rätt till självbestämmande ska hävdas och alla tendenser till åldersfördomar bekämpas
Förbudet mot åldersdiskriminering ska vara starkt och effektivt
Det behövs en mångfald av bostäder anpassade för äldre, både på den vanliga bostadsmarknaden och i form av äldreboenden
Sverige ska vara ett tillgängligt land
Den offentliga miljön, inklusive kollektivtrafiken, ska vara tillgänglig
Systematisk tillsyn behövs för att få bort enkelt avhjälpta hinder
Bristande tillgänglighet ska ses som diskriminering Välstånd
Globaliseringen innebär framsteg och förändringar i en allt snabbare takt
Samtidigt innebär detta att konkurrensen hårdnar och att kraven på omvandling höjs
Den ökade handeln mellan länder har skapat välstånd som inneburit stora välfärdslyft för många, men har också lett till nya utmaningar
Sverige ska vara ett land som präglas av mångfald och en dynamisk ekonomi
Ett öppet, fritt land som erbjuder kreativa miljöer och som lockar till sig människor, idéer och kapital
Ett land där man kan förverkliga sina drömmar och samtidigt veta att den som har det svårt får nya chanser att komma igen
Sverige ska vara ett öppet land som välkomnar nya invånare och som tar ansvar för en human flyktingpolitik
Sverige ska vara en jämställd ekonomi där män och kvinnor har lika makt och inflytande och könens förutsättningar och kompetens värderas på samma sätt
Sverige ska ha goda villkor för de välståndsbildande krafterna
Det ska löna sig att arbeta, starta företag, utbilda sig och ta ansvar
Det ska löna sig att ta risker, vara entreprenör och tänka nytt
Människor ska försörja sig själva så långt som möjligt
Sverige ska vara ett land med väl fungerande och gemensamt finansierad välfärd
Ett land där jämlikhet inte innebär att alla ska ha det likadant, utan att alla kan förbättra sina livschanser
Sverige ska vara ett land där den sociala välfärden håller högsta kvalitet, präglas av valfrihet och är tillgänglig för alla på likvärdiga villkor
Den fria ekonomin
Marknadsekonomin är det ekonomiska system som går att förena med demokrati, personlig frihet och ett hållbart samhälle
En marknadsekonomi grundad på starkt skydd för äganderätt och goda samhällsinstitutioner ger förutsättningar för ett samhälle med välstånd och ett såväl effektivt som hållbart resursutnyttjande
Marknaden fungerar bäst i samhällen som präglas av tillit, hederlighet och ansvarstagande, men också i sådana samhällen måste marknaden regleras genom politiska beslut
Lagar och regler ska slå vakt om äganderätt, konkurrens på lika villkor, rättssäkerhet och att enskilda människor har likvärdiga och goda möjligheter att nå sina livsmål
Den enskilda människans skapande och arbete utgör grunden för vårt gemensamma välstånd och samhällets utveckling
Fri företagsamhet och fler kvinnor och män som tar steget att bli företagare är avgörande för hög sysselsättning och långsiktig konkurrenskraft i den svenska ekonomin
Tillväxt skapar möjligheter
Att en ekonomi står stilla eller krymper ger allvarliga konsekvenser för människors välfärd när livschanserna minskar och sociala orättvisor och arbetslöshet ökar som följd
Alla har rätt till en grundläggande ekonomisk standard
Om vissa människor på grund av fattigdom eller utanförskap utestängs från möjligheten att delta i samhällslivet på jämlika villkor inskränks deras frihet, och den sociala sammanhållningen hotas
Den socialliberala marknadsekonomin måste därför kombineras med en generell välfärdspolitik med omfördelande inslag
Den socialliberala ekonomiska politiken syftar till att bekämpa fattigdom, inte rikedom
Målet är bättre möjligheter för den som har ett sämre utgångsläge
De viktigaste fördelningspolitiska verktygen är skola, sjukvård, socialförsäkringar och tjänster som utjämnar livschanser och som vi bekostar gemensamt
Därutöver kan skatter spela en viss – men begränsad – omfördelande roll
I en fungerande marknadsekonomi har konsumenten kunskap och makt att fatta välinformerade beslut
Därför behövs en stark konkurrenslagstiftning och konsumentlagar som ger rätt till korrekt produktinformation
Konsumenter ska ha tillgång till budgetoch skuldrådgivning och opartisk konsumentvägledning i hela landet
Målet ska vara att konsumentlagstiftningen i EU-länderna ligger på en hög ambitionsnivå, men med respekt för den inre marknadens grundläggande princip om ömsesidigt erkännande av varandras regler
Den enskildes inflytande över de avtal som ingås i vardagen behöver stärkas genom förbättrad konsumentoch avtalslagstiftning
1
SVENSK EKONOMI I GLOBALISERINGEN
Sveriges välstånd byggs genom global handel, och som liberaler bejakar vi de möjligheter som skapas i en öppen värld
Ökad efterfrågan stärker Sveriges välstånd och svenska företags växtkraft
Globaliseringen ökar även förändringstrycket i hela ekonomin
Förmågan till dynamik och kreativitet blir allt mer avgörande för att skapa välstånd och finansiera den gemensamma välfärden
Sverige ska vara en stark röst för frihandel, i första hand genom globala avtal men annars genom regionala överenskommelser
EU ska helt avskaffa tullar och andra handelshinder mot omvärlden
Sverige är särskilt beroende av den europeiska marknaden
Det är avgörande för vårt välstånd att EU-samarbetet och euron fungerar väl
Den inre marknaden ska utvecklas, regelverk ska harmoniseras och reformtakten för konkurrenskraft och produktivitet vara hög
Sverige ska vara pådrivande för att skapa en gemensam digital inre marknad där digitala tjänster och e-handel lättare kan tillhandahållas över nationsgränserna
Sverige ska införa euron som valuta
Den europeiska valutan, euron, är både ett politiskt och ett ekonomiskt projekt
Genom en gemensam valuta fördjupas den integration som ytterst syftar till att omöjliggöra konflikter mellan Europas länder
Den skapar också förutsättningar för ökad rörlighet och fördjupning av den inre marknaden
Det ligger i Sveriges intresse att den monetära unionen stabiliseras genom gemensamma regelverk och fördjupat ekonomiskt samarbete
Stabila offentliga finanser och låg statsskuld skapar utrymme för Sverige att möta kriser utan att välfärden hotas
När förutsägbarheten i statens agerande ökar stärks också den enskildes trygghet
Globaliseringen skapar regionala möjligheter och utmaningar inom Sverige
Förutsättningarna för företagande, innovationer och tillväxt ska stärkas i hela landet
Viktigast är generella åtgärder för att förbättra företagsklimatet och infrastrukturen, samt en fungerande offentlig service
Oavsett bostadsort har individer rätt att få likvärdig kvalitet på vården, omsorgen, socialtjänsten och andra välfärdstjänster
De ekonomiska villkoren för kommuner och regioner behöver därför utjämnas med avseende på faktorer som inte går att påverka
Utjämningssystemet ska innehålla drivkrafter för tillväxt
1
ETT SKATTESYSTEM FÖR TILLVÄXT
Den ökade rörligheten över gränserna förändrar förutsättningarna för svensk ekonomi
För att vårt land ska vara attraktivt för kapital, företag och högutbildad arbetskraft behöver skatterna vara internationellt konkurrenskraftiga
Sverige ska fortsatt vara en välfärdsnation i världsklass
Viktigast för att klara välfärdens finansiering på lång sikt är en god ekonomisk tillväxt
Skattepolitiken behöver förändras i takt med ekonomins tilltagande internationalisering
Skattepolitiken ska gynna de välståndsbildande krafterna, vara så enkel och transparent som möjligt och främja ett hållbart klimat och en god miljö
Därför behövs en ny genomgripande skattereform
Reformen ska vara fullt finansierad och tydligt sänka skatten på jobb och företagande
Sänkta skatter ska växlas mot höjda konsumtionsskatter och miljöskatter
Det ska löna sig bättre att arbeta, utbilda sig och ta ansvar
Därför ska både värnskatten avskaffas, brytpunkten för statlig inkomstskatt tydligt höjas och nivån på det första steget i den statliga skatten sänkas
De högsta marginalskatterna bör närma sig snittet i OECD
Inkomstskatten och den totala beskattningen vid de lägsta inkomsterna ska sjunka för att skapa utrymme för högre sysselsättning
Ytterligare skattesänkningar som breddar arbetsmarknaden ska genomföras
Det ska löna sig bättre för den enskilde att spara
Ett eget sparande ökar individens trygghet och oberoende
Därför ska skatteförändringar som stimulerar ökat sparande införas
Det kan till exempel handla om att införa ett grundavdrag på kapitalinkomster
En samlad skattereform ska inte leda till att skillnaden i beskattningen mellan löntagare och pensionärer ökar
Även andra förändringar behöver övervägas som en del i reformen, till exempel skatteavdrag för barnfamiljer samt höjda bostadsbidrag och bostadstillägg
Utrymmet för fortsatta skattesänkningar skapas av en växande ekonomi och ett mer effektivt utnyttjande av resurser
Samtidigt höjs ständigt människors förväntningar på välfärdsutbudets kvalitet
Skattesänkningar ska därför inte finansieras genom sänkta ambitioner i välfärdspolitiken
1
FÖRETAGANDET
Sveriges välstånd byggs av företagsamma och strävsamma människor
I ett dynamiskt samhälle möts företagare och entreprenörer av positiva attityder
Goda villkor för företag och företagare skapar tillväxt och fler jobb, vilket i sin tur säkrar den generella välfärden
Regelbördan för små företag ska minska, genom ansträngningar på både kommunal, statlig och europeisk nivå, och offentliga beslut analyseras ur småföretagarperspektiv
Företagare ska få bättre möjlighet att göra avsättningar till den egna pensionen
Den som vill starta företag ska ha större rätt till tjänstledighet än i dag
Goda möjligheter att försörja sig själv genom företagande – så kallat levebrödsföretagande – vidgar arbetsmarknaden och ökar människors frihet
Skattesystemet behöver förändras för att förbättra företags- och investeringsklimatet och möjliggöra en vital marknad för privat riskkapital
För att säkra den svenska konkurrenskraften ska bolagsskatten fortsätta sänkas och enhetligheten i kapitalinkomstbeskattningen öka
En skatterabatt för forskning och utveckling ska finnas
Företagandet ska ha så goda villkor att fler internationella bolag väljer att ha huvudkontoret i Sverige
Företagens sjuklöneansvar bör slopas på sikt, samtidigt som arbetsgivarnas incitament att förebygga arbetsrelaterade skador och sjukdomar och bidra till rehabilitering av anställda ska bli tydligare
I första hand bör ett avskaffande av den andra sjuklöneveckan prioriteras
Politikens uppgift måste vara att snabbt undanröja hinder för att underlätta för företag och människor att ta vara på de möjligheter som den tekniska utvecklingen skapar
Vi vill ha spelregler som gör det lätt att göra rätt och säkerställer konkurrens på rättvisa villkor även i digitaliseringens och delningsekonomins tid
Enskilda alternativ i välfärdssektorn spelar en viktig roll för att driva på kvalitetsarbetet och öka mångfalden och därmed den enskildes valfrihet
I alla kommuner, landsting och regioner ska det normalt finnas möjlighet att utmana offentligt driven verksamhet
Offentlig upphandling ska ske på sätt som ger skattebetalarna låga kostnader, hög kvalitet, säkrar likabehandling och stimulerar konkurrens
Det offentliga ska endast driva affärsverksamhet om det finns ett starkt samhällsintresse
Det offentliga ska inte driva verksamheter som tränger ut fungerande privata alternativ eller försvårar nyföretagande
Staten ska inte äga flygbolag, banker och telebolag
1
ARBETSMARKNADEN
Globaliseringen förändrar arbetsmarknaden
När gamla jobb och arbetsuppgifter försvinner behövs ett attraktivt företagsklimat som gör att nya arbetstillfällen växer fram
En socialliberal arbetsmarknad kännetecknas av låga trösklar och hög rörlighet i kombination med starka trygghetssystem som bidrar till att den enskilde kommer tillbaka i arbete så snart som möjligt
Hög sysselsättning är avgörande för välfärden
Vi människor lever inte för att arbeta, men för att stärka den enskildes möjlighet till ett självständigt liv och för den gemensamma välfärdens skull är det viktigt att hävda arbetslinjen och sträva mot full sysselsättning
Individen har ett ansvar att så långt som möjligt försörja sig själv
Det ska alltid löna sig att arbeta
Sverige ska vara ett land där kunskap värderas högt
Därför är ökad lönespridning önskvärd, så att kompetens, ansvarstagande och erfarenhet premieras bättre
Det gäller särskilt för vissa yrkesgrupper, såsom lärare och vårdpersonal
Lägre ingångslöner gör det lättare för den som saknar erfarenhet att få sitt första jobb
Den fackliga friheten och möjligheten till kollektivavtal är en viktig del av förenings- och avtalsfriheten
Den svenska arbetsmarknadsmodellen, där villkoren i huvudsak bestäms genom avtal och inte i lag, bidrar till ansvarstagande på arbetsmarknaden
Vid arbetsmarknadskonflikter behövs en regel om att det ska finnas en rimlig proportion mellan syftet och de använda stridsåtgärderna
För att sänka trösklarna till arbetsmarknaden och göra den mer dynamisk måste arbetsrätten anpassas till nya förhållanden
Skillnaden mellan osäkra tillfälliga jobb och hårt reglerade tillsvidareanställningar behöver minskas
Turordningsreglerna i lagen om anställningsskydd Las ska utgå ifrån kompetens, inte anställningstid
Det ska fortsatt vara möjligt att göra undantag från turordningslistan
En förändring av arbetsrätten ska kombineras med ett bättre omställningsstöd i form av ett avgångsvederlag till den enskilde, generell och förstärkt statlig arbetslöshetsförsäkring och ökade möjligheter till kompetensutveckling
Fler anställda bör ha inflytande över sin egen arbetstid, till exempel genom en timbank eller en arbetstid som varierar över året
Framväxten av jobb som inte kräver formella kunskaper eller erfarenheter ska underlättas, till exempel genom utökad avdragsrätt och sänkt skatt för arbetsintensiva verksamheter eller genom utökad samverkan med civilsamhället
Den offentliga sektorn ska ta ökat ansvar för att människor som står långt från den ordinarie arbetsmarknaden ska kunna få jobb
Den som blir av med jobbet måste få större trygghet i omställningen
Därför ska arbetslöshetsförsäkringen vara allmän och statlig, och ge en inkomstrelaterad ersättning till alla som har arbetat en viss tid
Taket och ersättningsnivån ska vara generösare i början, för att successivt trappas ner samtidigt som den myndighet som ansvarar för arbetsmarknadsinsatser trappar upp sin aktivitet och kraven på rörlighet utökas
För att anpassa arbetslöshetsförsäkringen till dagens arbetsmarknad ska arbetsvillkoret i arbetslöshetsförsäkringen ersättas med ett inkomstvillkor
Arbetslöshetsförsäkringen skyddar mot förlorad inkomst och det är därför rimligt att det är ett inkomstvillkor, snarare än ett tidsvillkor, som avgör tillgång till försäkringen
För att inte fastna i utanförskap ska unga socialbidragstagare med arbetsförmåga mötas av höga förväntningar
Den enskilde ska erbjudas tidiga insatser eller vägledning
Kommunen ska ställa tydliga krav på den enskilde att genomgå praktik, utbildning eller att söka arbete, även utanför kommungränsen
Om en ung socialbidragstagare med arbetsförmåga inte lever upp till de krav som kommunen eller den statliga arbetsmarknadsmyndigheten ställer bör ersättningen minskas
Arbetsförmedlingen i sin nuvarande form ska läggas ned och myndigheten delas upp så att myndighetsuppdraget tydligt skiljs från utförarrollen
Privata aktörer, även branschspecifika sådana, ska bidra till att utveckla matchningen på arbetsmarknaden
En fristående arbetsmarknadsinspektion bör inrättas
Den enskilde ska alltid ha många möjligheter att lära nytt och utvecklas
Möjligheten att vidareutbilda sig eller lära sig ett helt nytt yrke mitt i livet måste förbättras kraftigt
Fler kunniga människor ska lockas att arbetskraftsinvandra till vårt land och bidra till vårt gemensamma välstånd
Kompetensen hos dem som invandrat till vårt land måste tas tillvara på ett bättre sätt än idag, och det gäller även den interkulturella kompetensen
En av samhällets största orättvisor är svårigheten för personer med funktionsnedsättning att hitta egen försörjning
En huvuduppgift är därför att öppna arbetsmarknaden för personer med funktionsnedsättning
Personer med en funktionsnedsättning som begränsar arbetsutbudet ska ha möjlighet till de hjälpmedel och anpassningsåtgärder som behövs för att kunna finna ett arbete på den reguljära arbetsmarknaden
Personer med en funktionsnedsättning som trots hjälpmedel och anpassningsåtgärder begränsar arbetsutbud ska ha möjlighet till lönesubvention
Arbetsintegrerande sociala företag kan också bidra till att slussa in långtidsarbetslösa och personer med funktionsnedsättning på arbetsmarknaden
Offentliga arbetsgivare ska vara föredömen
Att äldre ges större möjlighet att fortsätta arbeta ökar den enskildes valfrihet och förbättrar samhällsekonomin
Rörlighet för en öppen värld
Vår vision är att fri rörlighet världen över erkänns som en mänsklig rättighet
Som liberaler strävar vi efter att stegvis förverkliga det långsiktiga målet om en värld där människor kan röra sig fritt utan politiska hinder och där var och en själv kan bestämma var han eller hon ska söka skydd, bo och arbeta
Under överskådlig tid ska Sverige ha reglerad invandring
Viktigast i dag är att värna asylrätten och driva på för en gemensam och human flyktingpolitik i hela EU
Stängda gränser gör världen fattigare
Att människor flyttar till arbete bidrar till utveckling
Den fria rörligheten för individer är grunden i Europasamarbetet och ska värnas
Fria gränspassager inom Schengen förutsätter att EU har en yttre gränskontroll som är effektiv, rättssäker och garanterar att asylrätten värnas vid alla yttre gränser
Möjligheten för tredjelandsmedborgare som tar ansvar för sin egen försörjning att invandra till EU och mellan EU-länder ska stärkas
EUs visumpolitik ska lättas upp
Den långsiktiga ambitionen är att helt avskaffa visumkraven
Arbetskraftsoch företagarinvandringen bidrar till Sveriges tillväxt, och student- och forskarinvandringen stärker Sverige som kunskapsnation
Både tillfällig arbetskraft och nya invånare ska välkomnas
Det ska bli enklare att få tillstånd att komma hit för att söka arbete eller starta företag för den som kan försörja sig under tiden i Sverige
Fler ska på plats i Sverige kunna söka om uppehållstillstånd för att arbeta
Reglerna för ansökan om och förlängning av uppehållstillstånd för den som vistas här lagligt ska förenklas
Asylsökande som får jobb under pågående asylprocess ska enklare kunna växla spår och ansöka om uppehållstillstånd som arbetskraftsinvandrare
Utländska studenter ska ha rätt att söka arbete i Sverige också efter fullföljd utbildning
Utländska doktorander och deras medföljande ska få samma rättigheter beträffande permanent uppehållstillstånd och arbetstillstånd som gäller för personer med uppehållstillstånd för arbete
Den enskilde har ett försörjningskrav för anhöriga som invandrar till Sverige
Försörjningskravet ska inte gälla vid återförening mellan föräldrar och minderåriga barn
Flyktingar och skyddsbehövande samt personer som varit långvarigt bosatta i Sverige ska inte omfattas av försörjningskravet för att ta hit sin närmaste familj
De generella välfärdssystemen ska underlätta för en trygg rörlighet
En ökad mellanstatlig samordning är önskvärd så att såväl personer som flyttar mellan länder som personer som bor i ett land och arbetar i ett annat inte ska riskera att falla utanför de nationella systemen för skydd vid t ex arbetslöshet eller sjukdom
Många människor lever utan tillstånd i Sverige, så kallade papperslösa
Att de vistas här utan tillstånd gör inte att de saknar de grundläggande mänskliga rättigheter som tillkommer alla
Så länge de befinner sig här ska de ha tillgång till skolgång och sjukvård och skyddas mot exploatering
Att vara papperslös är inte att vara rättslös
2
FÖRSVARA ASYLRÄTTEN
Asylrätten är en grundläggande mänsklig rättighet
I länder som präglas av förtryck och förföljelse riskerar människor sina liv för frihet
I dagens Europa respekteras inte asylrätten fullt ut
Det måste skapas trygga och lagliga flyktvägar till EU
Sverige ska verka inom EU-samarbetet för att göra det möjligt att få inresevisum för att söka asyl
Transportörsansvaret ska avskaffas
EUs asylpolitik ska vara human och rättssäker och i linje med internationella konventioner
Ansvaret för flyktingmottagandet ska fördelas jämnare mellan länderna så att fler flyktingar ska få skydd
EU-länderna ska ta gemensamt ansvar för en rättssäker asylprocess och sanktioner utdömas vid brister i kvalitet
Sverige ska arbeta för att alla EU-länder tar emot kvotflyktingar och för att de länder som gör så i dag ökar sin kvot
Då stora konflikter utbryter ska EU tillfälligt slopa visumkraven gentemot personer som flyr från området, och FNs medlemsländer ta ett större ansvar för att avlasta angränsande regioner
Asylprocessen i Sverige behöver förändras för att leva upp till folkrättsliga åtaganden
Kritik från FNs flyktingorgan UNHCR och FNs tortyrkommitté ska vägleda svensk asylprövning
Särskild hänsyn ska tas till barns egna asylskäl, och ensamkommande barn ska särskilt värnas
Avvisningar och utvisningar från Sverige ska utvärderas och kvalitetsgranskas
Ingen ska utsättas för skadlig eller förnedrande behandling under avvisning eller utvisning
2
INTEGRATION I ETT ÖPPET SAMHÄLLE
Sverige ska vara ett öppet land som välkomnar nya invånare, ett land där vi oavsett ursprung skapar en gemensam framtid
Integrationen är en ömsesidig process mellan människor, där känslan av samhörighet är resultatet
Språk, jobb, kunskaper om det nya landet och frihet från diskriminering är medel och förutsättningar för den processen
Huvudprincipen för integrationspolitiken är att den ska vara generell
Den ska bygga på lagar och regler som tillämpas lika för alla
Reformer som sänker trösklarna till arbets- och bostadsmarknaden stärker också möjligheten för nya invånare att skapa sig en framtid i Sverige
Det finns dock behov av särskilda insatser för nyanlända under de första åren
Att underlätta introduktionen i det nya landet är avgörande, framför allt vad gäller att lära sig språket, hitta egen försörjning, finna en bostad och skaffa sig kunskap om samhället
Kortvariga insatser behövs därför under den första tiden i det nya landet
Samhällsorienteringen till nyanlända ska byggas ut och ha en tydlig jämställdhetsprofil
Arbete och kunskaper i svenska språket är viktigast för att människor från andra länder snabbt ska komma in i samhället
Det ska finnas goda möjligheter att validera formella och informella kvalifikationer, liksom att komplettera utbildningar
Den som är nyanländ har både ansvar och rättighet att skaffa sig kunskaper i svenska
Det är av största vikt att svenskundervisningen kombineras med drivkrafter till egen försörjning och når män och kvinnor i samma utsträckning
Att fullt ut tillhöra ett samhälle är att acceptera landets demokratiska institutioner som legitima och följa de spelregler och lagar dessa formulerar
Det handlar också om att se samhällsförhållandena som en gemensam angelägenhet där vi har att delta i formandet av den gemensamma framtiden
Medborgarskapet är det tydligaste steget att visa att man önskar denna tillhörighet
Liberalismen utgår från ett inkluderande medborgarbegrepp
Vad som räknas som svenskt är inte statiskt
Traditioner, sociala normer och livsstilar kommer alltid att förändras, och vetskapen om detta ger också en trygghet i mötet med nya influenser
Svenska är och ska vara det samhällsbärande språket
Samtidigt innebär internationaliseringen större behov av flerspråkig service
För att nyanlända så fort som möjligt ska kunna ta personligt ansvar i kontakten med det allmänna bör fler myndigheter och andra delar av offentlig förvaltning tillhandahålla viktig information på de största invandrarspråken
En förutsättning för att integrationen ska lyckas är ett effektivt arbete mot diskriminering
Det ska kosta att diskriminera och den som drabbas ska kunna få hjälp att få upprättelse
Den offentliga sektorn ska vara en förebild genom icke-diskriminerande rekrytering i myndigheter och offentliga bolag
För att motverka trångboddhet och segregation ska Migrationsverket kunna begränsa asylsökandes möjlighet till eget boende EBO i de kommuner eller stadsdelar
Alla kommuner ska kunna ta emot nyanlända
Det är angeläget att nyanlända har förutsättningar och drivkrafter att bo i kommuner med god arbetsmarknad
Utbildning om hur det svenska samhället fungerar ska erbjudas alla som flyttar till Sverige
För den som vill ansöka om medborgarskap ska genomgången samhällsutbildning vara obligatorisk
Att bli medborgare är för många den slutliga bekräftelsen på samhörighet med det nya hemlandet
Samhället bör bekräfta betydelsen av detta val genom frivilliga ceremonier
Den som lär sig grundläggande kunskaper i svenska ska kunna ansöka om medborgarskap tidigare
Grundläggande svenskkunskaper och grundläggande kunskaper om det svenska samhället ska vara ett villkor för medborgarskap
Det måste bli enklare för barn som föds i Sverige att bli svenska medborgare
Svensk rätt bygger i dag på härstamningsprincipen, det vill säga att föräldrarnas medborgarskap avgör om ett nyfött barn blir svensk medborgare eller ej
Denna princip bör kompletteras med territorialprincipen, som tar sin utgångspunkt i frågan om var barnet föds
Trygghet och stöd
3
EKONOMISK TRYGGHET
Generella socialförsäkringar är en hörnsten i den socialliberala välfärdspolitiken
Socialförsäkringarna är ett solidariskt sätt att skapa inkomsttrygghet oavsett individens egen risknivå, så att även den omfattas som inte skulle kunna teckna försäkringsskydd på den öppna marknaden
Genom att större delen av befolkningen omfattas kan premierna hållas låga
Socialförsäkringarna ska därför vara generella och obligatoriska
Socialförsäkringarna ska erbjuda trygghet när individen inte kan försörja sig själv vid sjukdom, arbetsskada, arbetslöshet eller föräldraledighet
Även om det alltid behöver finnas en självrisk ska ersättningen motsvara större delen av inkomstbortfallet, upp till ett takbelopp som ska inkludera det stora flertalet av de försäkrade
En grundnivå ska finnas för personer som har låga inkomster
Det ska finnas ett tydligt samband mellan förmåner och inbetalade premier
Detta bör ske genom att taken i socialförsäkringarna höjs successivt i kombination med att socialförsäkringsavgifterna på inkomster ovanför taket avvecklas i den takt som samhällsekonomin tillåter
Socialförsäkringarna ska anpassas till studerandes och företagares situation
Studenters, unga forskares och företagares trygghet vid sjukdom och föräldraskap måste förstärkas
Företagares möjlighet att välja nivå på försäkringsskyddet ska öka
Arbetslöshetsförsäkringen ska vara allmän och statlig
För att arbetslöshetsförsäkringen ska ge inkomstskydd och samtidigt drivkrafter att söka nytt arbete bör den vara tidsbegränsad med högre ersättning den första tiden och därefter en stegvis avtrappning
Kvalifikationsreglerna måste stödja arbetslinjen men utformas så att försäkringen breddas
Sjukförsäkringen ska ge ekonomisk trygghet vid både kortvarig och kronisk sjukdom, och ska vara kopplad till stöd och rehabilitering för att underlätta återgång till arbete
Den som efter långvarig sjukskrivning provar att arbeta ska kunna göra detta och sedan om så krävs återgå till sjukförsäkringen
Många ensamstående föräldrar har särskilt svårt att klara ekonomin
Stödet till ensamstående behöver utformas så att marginaleffekterna sänks och fler klarar sig utan behovsprövade bidrag
Separerade föräldrar ska betala underhåll utifrån sin betalningsförmåga
Det statliga underhållsstödet är viktigt när en förälder saknar möjlighet att ta sin del av underhållet
En höjd nivå behövs för att förbättra villkoren för ekonomiskt utsatta barn och unga
Föräldraförsäkringen ska göra det möjligt för föräldrar att stanna hemma utan alltför stort ekonomiskt bortfall
Taket i inkomstbortfallsskyddet ska därför ligga tillräckligt högt för att omfatta den breda majoriteten löntagare och företagare
Den viktigaste faktorn för att ge barn en ekonomiskt trygg uppväxt är goda förutsättningar för föräldrar att kunna försörja sig och sin familj
Goda möjligheter att kombinera arbete och föräldraskap, bland annat genom tillgång till barnomsorg, är en central del av en liberal familjepolitik
Barnbidraget ska vara skattefritt och lika för alla
Barnfamiljer med låg inkomst och hög boendekostnad ska kunna få särskilt stöd
Den enskilde ska alltid kunna förbättra sin kommande pension genom att arbeta längre
Rätten att stanna kvar i arbetslivet till en viss ålder, liksom den lägsta åldersgränsen för uttag av pension, bör knytas till hur medellivslängden utvecklas
I ett första steg ska den övre åldersgränsen, rätten att stanna kvar i arbetslivet, höjas till 71 år
Den enskildes möjlighet att själv förvalta en del av pensionskapitalet är en viktig del av pensionssystemet
Pensionärer med hög boendekostnad och låg pension ska få ett särskilt ekonomiskt stöd vid sidan av pensionen
3
FOLKHÄLSA OCH FÖREBYGGANDE HÄLSOVÅRD
Hälso- och sjukvården kan bidra för att stärka människors hälsa och ge stöd, men det är den enskilda människan som måste ta ansvar för sin egen hälsa och sina levnadsvanor
Hälso- och sjukvården ska erbjuda stöd för förändringar av levnadsvanor
Kunskap om hur de egna levnadsvanorna påverkar hälsan ska förmedlas från skolåldern och uppåt
Folkhälsoarbetet och de förebyggande hälsoinsatserna ska vila på kunskap och respekt för individens självbestämmande
Den enskildes motivation ska styra alla insatser som erbjuds
Utvecklingen av antibiotikaresistens hotar folkhälsan
Sverige ska arbeta i EU och globalt för en ansvarsfull antibiotikaanvändning, både bland människor och på djur, baserad på medicinska bedömningar
Det tobakspreventiva arbetet ska bedrivas målmedvetet och nyrekryteringen hållas tillbaka genom information, punktskatter och förbud mot tobaksreklam
Passiv rökning ska motverkas
Alla som använder tobak ska ha tillgång till tobaksavvänjning via hälso- och sjukvården
Sverige ska ha en restriktiv alkoholpolitik
Särskilt viktigt för att minska alkoholens skadeverkningar är att ungdomar skjuter upp sin alkoholdebut, att högkonsumenter i riskzonen nås av insatser och att den totala alkoholkonsumtionen hålls nere, bland annat genom en hög alkoholskatt
Systembolagets detaljhandelsmonopol ska behållas
I EU ska hänsynen till folkhälsan väga tyngre än jordbruksintressen
Den som blir beroende av droger i någon form förlorar sin frihet
Det övergripande målet ska vara en nollvision mot drogrelaterat lidande och drogrelaterade dödsfall
Beroende ska bekämpas med en fungerande, evidensbaserad vård
Politiken ska utgå från en skadelindringsprincip
Nolltolerans ska råda mot narkotika i alla led av hanteringen
För att avhålla från narkotikadebut ska användning vara kriminaliserad
De brottsbekämpande insatserna ska koncentreras särskilt mot de kriminella som profiterar på missbruket genom tillverkning, smuggling och försäljning
En nära samverkan mellan socialtjänst, hälso- och sjukvård och rättsväsende är viktig för att personer som hamnat i missbruk ska erbjudas hjälp
Ideella organisationer står för en viktig del av stödinsatserna till personer med beroendeproblem och ska få stöd av det allmänna för detta
Missbruks- och beroendevården ska vara vetenskapligt grundad
Missbruksvården ska i största möjliga mån minska det mänskliga lidandet genom exempelvis substitutionsbehandling och sprututbytesprogram som kombineras med rehabilitering
Att stärka den enskildes motivation för att själv bryta missbruket är avgörande för framgång
Tvångsåtgärder kan förekomma om det krävs för att rädda människoliv
I ett välfärdssamhälle som Sverige borde ingen behöva leva i hemlöshet
Skälen till hemlöshet varierar och har ofta samband med andra personliga problem
Därför krävs insatser från både socialtjänsten, psykiatrin, missbruksvården, frivården, hyresvärdar med flera
Ideella hjälporganisationer har en omistlig roll för många hemlösa, särskilt för dem som av olika skäl inte önskar kontakt med myndigheter
3
HÄLSO- OCH SJUKVÅRD
Vården ska vara jämlik
Var och en har rätt till god vård och omsorg oavsett bakgrund, kön, ålder, ekonomi eller bostadsort
Vård och omsorg ska i huvudsak betalas över skattsedeln och ska alltid organiseras utifrån individens behov
Det behövs en maktförskjutning inom hälso- och sjukvården till patienterna
Patienten ska ha rätt att vara delaktig i utformningen av den egna vården och därmed ha rätt till en hälso- och sjukvård som i högre utsträckning tar hänsyn till hens önskemål och förmågor
Patienten ska ha valfrihet inom alla områden där så är möjligt, och rätt till information om var behandlingen kan ges
Hälso- och sjukvårdslagen ska fastslå individens rätt att välja mellan olika offentliga eller privata vårdgivare, även om detta betyder behandling på annan ort, i annat landsting eller i annat EU-land
Patientinformationen ska utvecklas och vara tillgänglig via nätet så att det blir enklare att göra jämförelser mellan vårdgivare och landsting, i syfte att driva utvecklingen framåt, att stärka patienten och att underlätta val
Vårdgarantin ska omfatta hela vårdkedjan, från diagnostik och undersökningar till återbesök och rehabilitering
Vårdgarantin ska utformas med hänsyn till patienter med särskilda behov, såsom täta kontroller
Vårdmiljöer ska utformas med hänsyn till patienternas välbefinnande och integritet
Den som behöver vård på sjukhus ska ha rätt att ligga i eget rum
Detta är viktigt för både privatlivets och patientsäkerhetens skull
Vård, behandling och rehabilitering av fysiska och psykiska sjukdomar ska ges på vetenskaplig grund
Personal i legitimationsyrken ska alltid arbeta i enlighet med vetenskap och beprövad erfarenhet
Kunskap om alternativmedicin måste finnas för att kunna bedöma eventuell inverkan på den medicinska behandlingen
Sjukvårdens organisation och finansiering står inför flera utmaningar
Det behövs en utökad nationell samordning och styrning
Det stärker likvärdigheten och valfriheten, förbättrar vårdmöjligheterna för sällsynta diagnoser och ökar tillgången till hälso- och sjukvård i landets glest befolkade delar
Primärvårdens roll i sjukvårdssystemet ska stärkas
Ett husläkarsystem där patientansvaret ligger i primärvården gynnar särskilt multisjuka och äldre medborgare
Avancerad sjukvård i hemmet ska vara ett väl utbyggt alternativ för dem som så önskar
För patientens skull ska vistelserna på akutsjukhus så långt möjligt minimeras och kommunerna ha hög beredskap att ta emot patienter som behöver fortsatt omsorg
Barns och ungas särskilda behov ska beaktas i all hälso- och sjukvård
Barn och unga med kroniska sjukdomar ska ha tillgång till medicin och medicinsk-tekniska behandlingar som är moderna och utgår från patientens behov och Socialstyrelsens riktlinjer
Jämställdhetsperspektivet ska utvecklas i hälso- och sjukvården
All vårdrelaterad statistik ska analyseras ur ett genusperspektiv
Kunskapen om skillnader mellan kvinnors och mäns sjukdomsbilder måste förbättras och hbt-kompetensen inom vården stärkas
Kvinnan har rätt att bestämma över sin kropp
Aborträtten ska värnas, ingen form av samvetsklausul för vårdpersonal ska införas och Sverige ska verka internationellt för att rätten till abort erkänns som en del av de mänskliga rättigheterna
Tandvårdsförsäkringen ska vara generell och stimulera till förebyggande åtgärder och regelbundna kontroller
Ingen ska tvingas avstå från tandvård på grund av låg inkomst
Tandvård för barn och ungdomar ska vara helt kostnadsfri
Rätten till vård och behandling är lika självklar för både fysiska och psykiska sjukdomar
Psykisk hälsa ska vara ett uttalat folkhälsomål
Även all behandling av psykisk ohälsa ska omfattas av patientsäkerhetslagen
Möjlighet till självvald inläggning inom psykiatrin, där patienten själv bestämmer över sina in- och utskrivningar, ska erbjudas i hela landet
Målet är att minska behovet av tvångsåtgärder
3
ÄLDREOMSORG
Medicinska framsteg och bättre folkhälsa har skapat ett av vår tids viktigaste framsteg den stigande medellivslängden och – för de allra flesta – fler friska år
Detta är en stor mänsklig vinst som leder till en ny syn på åldrandet och tillvaron som äldre, men också innebär utmaningar för att säkerställa en äldreomsorg av hög kvalitet
Äldreomsorgen ska vara serviceorienterad och ha som uppgift att underlätta för den äldre att utforma sin vardag efter sina önskemål
Självbestämmande och valfrihet är lika viktigt för alla oavsett ålder
En god äldreomsorg är en rättighet för alla som behöver den, oavsett ekonomi
Den offentligt finansierade äldreomsorgens kärnåtaganden ska vara skattefinansierade
Äldreomsorgen ska präglas av valfrihet för den enskilde och mångfald i utbudet
Respekten för den enskilda människans vilja är särskilt viktig när hon är i en utsatt situation
Det ska vara självklart att själv få välja hemtjänstföretag och äldreboende
Kommuner ska ha möjlighet att erbjuda hemtjänst utan biståndsprövning
Att olika aktörer erbjuder verksamhet och möjliggör fler alternativ för både brukare och anställda, till exempel omsorgsprofil eller språkkompetens
Avdragsrätten för hushållstjänster skapar ytterligare alternativ för äldre människor
Skillnaderna i äldreomsorgens kvalitet är alltför stora mellan kommunerna
Möjligheten att få tillgång till sociala aktiviteter som den äldre personen trivs med, att få komma ut i friska luften om hon eller han så vill, eller kunna få mat lagad av hemtjänsten i stället för en matlåda borde inte bero på var den äldre personen råkar bo
Det är så grundläggande kvalitetsaspekter på äldreomsorgen att det borde erbjudas överallt
Den nationella styrningen av äldreomsorgens kvalitet behöver stärkas
Trygghetsboenden ska vara ett alternativ för äldre som önskar bo med personal till hands och möjlighet att äta gemensamma måltider
Trygghetsboenden ska inte vara biståndsbedömda
Stödet till anhöriga som tar hand om sina nära behöver förbättras
Anhörigstödet ska ingå i omsorgsgarantin
En anhörig som ger vård och hjälp till äldre ska kunna påverka stödets utformning och även få vissa försäkringsförmåner
Den civila sektorn ska få en större plats inom omsorgen om äldre och avlastningen till anhöriga
3
VALFRIHET I VÅRD OCH OMSORG
Var och en som behöver vård och omsorg i någon form ska ges stor makt att välja
Valfriheten i välfärdstjänsterna stärker individens makt och ska tillämpas på alla områden där så är möjligt
Privata och offentliga utförare ska verka på lika villkor och ska omfattas av samma ersättningsregler och kvalitetskrav
En mångfald av utförare ökar valmöjligheterna för individen och ger en bredare arbetsmarknad för personalen
Vårdval och etableringsfrihet ska råda i hela landet för den som lever upp till kvalitetskraven
Vinstdrivande företag ska kunna verka i välfärdssektorn så länge kvalitetskraven uppfylls och ägarna tar ett långsiktigt ägaransvar
Den utförare som håller otillräcklig kvalitet eller gör sig skyldig till allvarliga brister ska inte ha tillstånd att bedriva verksamhet inom välfärdssektorn
Tillsynen ska ske i statlig regi utifrån nationellt fastställda kvalitetsnormer
Brukarmedverkan i kvalitetsarbetet ska underlättas, och meddelarfriheten för privat personal garanteras i lag
Auktoriserade kvalitetsrevisorer ska kunna anlitas som externa rådgivare av utförare, patient- och äldreorganisationer eller andra intressenter
Idéburna organisationer och sociala företag som bedriver vård och omsorg utan vinstsyfte är viktiga aktörer i välfärden
Regelverk och upphandlingar ska utformas så att de får goda möjligheter
3
FUNKTIONSNEDSÄTTNING
Att bestämma över sitt eget liv är en grundläggande rättighet
Den liberala politiken för människor med funktionsnedsättning är en del av det liberala frihetsuppdraget och genomsyrar alla politiska frågor
Målet är att funktionsnedsättningen så långt som möjligt inte ska hindra individen från att leva ett självständigt liv och utveckla sina unika förmågor
Samhällets insatser ska skapa förutsättningar för ett självständigt och ansvarstagande liv, men däremot inte lägga livet till rätta
Den enskilde ska ha makt över sin vardag
Valfrihet ska garanteras även för behovsprövade insatser
Samhällets insatser för barn med funktionsnedsättning ska utformas så att de skapar goda förutsättningar för hela familjen
Det offentliga ska också aktivt förebygga våld och övergrepp mot barn som är särskilt utsatta på grund av sin funktionsnedsättning
Personlig assistans är avgörande för mångas möjlighet att leva ett självständigt liv
Den personliga rättigheten till assistans ska värnas i lag och likvärdigheten i bedömningarna förbättras
Kommuner som inte uppfyller sina åtaganden ska betala skadestånd
Lagen om stöd och service LSS ska förtydligas så att även delaktighet i samhället, till exempel arbete, studier, utövande av föräldraansvar och politiskt engagemang, anses vara grundläggande behov
En sysselsättningsgaranti ska finnas för alla med en psykisk eller rörelserelaterad funktionsnedsättning enligt LSS
Tillgången till gruppbostäder och andra anpassade boenden för den som omfattas av LSS behöver förbättras
En väl fungerande habilitering och tillgång till hjälpmedel är i många fall en förutsättning för möjligheten till arbete och utbildning
Villkoren för hjälpmedel ska vara likvärdiga i hela landet
Valfrihet ska råda för den som behöver habilitering
Undervisning i teckenspråk ska vara fritt tillgänglig för alla som behöver det, liksom anpassade läromedel för elever och studenter som behöver det på grund av sin funktionsnedsättning
3
EN BÄTTRE START FÖR UTSATTA BARN
Alla barn förtjänar en bra start i livet
Barn och unga med svåra hem- eller uppväxtförhållanden tillhör samhällets mest sårbara
De stödjande strukturer som finns i förskola, skola, fritidshem och föreningsliv kan ge stadga åt en i övrigt instabil tillvaro
En hög kvalitet i verksamheter för barn och ungdomar är därför särskilt viktig för barn i utsatta situationer
Tidiga och förebyggande insatser är avgörande
Socialtjänsten ska erbjuda ett brett utbud av öppna insatser som ges utan att de medverkande blir föremål för myndighetsutövning
Valfrihet ska finnas inom de öppna insatserna, t ex familjerådgivning
När en hel familj behöver socialtjänstens stöd ska barn ha rätt till ett eget ombud
För att förhindra att barn far illa och förebygga placeringar bör socialtjänsten kunna föreskriva obligatoriska åtgärder
Det offentligas ansvar är särskilt stort för de barn som placerats från sina föräldrar
Familjehem ska få utbildning och stöd för att klara sitt uppdrag
Placerade barns fri- och rättigheter ska vara tydligt angivna i lagen, och placerade barn ska ha rätt att få information
Barn ska inte tvingas till umgänge med en förälder som utsatt barnet för övergrepp, psykisk eller fysisk misshandel
För placerade och omhändertagna barn är skolgången ofta avgörande
Varje barn som placerats från sina föräldrar ska garanteras allt det stöd som behövs för att klara utbildningen
Skräddarsydda insatser och specialpedagogiskt stöd är viktiga investeringar i barnets framtid
Fler familjehemsplacerade barn bör få sina familjehemsföräldrar som vårdnadshavare
Möjligheten till adoption av barn som väntas tillbringa hela uppväxten i familjehem bör öka Ett hållbart samhälle
Mänskligheten står i dag inför globala utmaningar som klimatförändringar, brist på rent vatten, utarmning av den biologiska mångfalden och livsmedelsförsörjning för en växande befolkning
Dessa utmaningar hänger samman
Att bryta beroendet av fossila bränslen är nödvändigt för klimatet
När förnybar energi byggs ut måste hänsyn tas till biologisk mångfald och naturvärden
De krav på förändring som miljöhoten innebär får inte leda till ökad isolering mellan länder, detaljstyrning av människors vardagsliv eller motverkande av den fria ekonomins förutsättningar
Sverige ska vara en förebild och en pådrivande kraft i det globala arbetet för ett hållbart samhälle
Ett land som visar ledarskap och förenar välstånd med ansvar för miljö och klimat
Fler gemensamma beslut på EU-nivå och global nivå är nödvändiga, både för miljöns skull och för att skapa rättvis konkurrens
Miljö och klimat
Miljöproblemen kräver handling på global, nationell och lokal nivå
På grund av mänsklig aktivitet håller klimatet på att rubbas, den biologiska mångfalden minskar i snabb takt och havsmiljön är allvarligt skadad
Vattenförsörjningen är hotad på många ställen på vår planet
Näringsläckage urlakar den odlingsbara jorden och övergöder haven
Det finns både ekologiska och ekonomiska argument för att slå vakt om miljön
Djupast sett är det en moralisk fråga
Vi har inte rätt att lämna över en värld till våra barn som är fattigare än den vi ärvde av våra föräldrar
Denna förvaltarskapstanke bottnar i en liberal idétradition som manar till ett ansvarsfullt nyttjande av naturens resurser
Varje människa har ett eget ansvar för sina handlingar i rollen som ägare, brukare, producent eller konsument
Liberal miljöpolitik handlar om ansvarstagande utifrån kunskap och marknadsekonomiskt tänkande
Ett samhälle som främjar kunskap och nytänkande har bäst möjlighet att ta sig an miljöutmaningarna
Liberal miljöpolitik tar avstånd från symbolpolitik och åtgärder som dövar samveten i stället för att rädda miljön
EU-samarbetet är vårt viktigaste instrument för att driva på miljöarbetet
EUs ambitioner på miljö- och klimatområdet måste höjas och regelverken skärpas
En europeisk flygskatt bör inrättas
Klimatförändringarna är vår generations största miljöhot
Endast genom globala överenskommelser kan de klimatpåverkande utsläppen minskas i tillräcklig omfattning för att hålla ökningen av jordens medeltemperatur under kontroll
Ambitionerna för det internationella samarbetet i klimatfrågor måste höjas, och Sverige ska tillhöra de pådrivande krafterna
För att stabilisera klimatet är miljöanpassning inom transportsystemet, energisystemet och jord- och skogsbruket särskilt viktiga utmaningar
Generella och teknikneutrala ekonomiska styrmedel, såsom koldioxidskatt och handel med utsläppsrätter, är det mest effektiva redskapet
De ekonomiska styrmedlen bör i första hand samordnas på EU-nivå, till exempel genom minimiskatter
Teknisk utveckling är en central del av lösningen på dagens miljöproblem
Därför behövs fortsatt höga ambitioner för forskning och utveckling
Sverige ska erbjuda internationellt attraktiva forskningsmiljöer på miljöområdet
Principen att förorenaren betalar ska upprätthållas
Vi vill driva en tillväxtpolitik där effektivisering stimuleras
Därför behöver miljöavgifter och miljöskatter höjas samtidigt som andra skatter sänks och andra satsningar genomförs för att stärka näringslivets konkurrenskraft
Vid offentlig upphandling ska tydliga miljö-, klimat- och hälsoskyddskrav kunna ställas och långsiktigt hållbara produkter kunna premieras
Genom grön skatteväxling kan varor och tjänster som har hög miljöbelastning bli dyrare i förhållande till klimat- och miljösmarta alternativ samtidigt som skatten på jobb sänks
Sverige omges av hav som behöver skyddas genom avtal mellan alla kuststater
Det behövs tydliga sanktioner vid överträdelser av bestämmelser gällande utsläpp, vattenrening, transportsäkerhet och fiske
Alla har rätt till rent vatten
Dricksvattenförsörjningen måste säkras och fler yt- och grundvattentäkter ges skydd
Kemikalielagstiftningen ska utgå från försiktighetsprincipen
Den europeiska kemikalielagstiftningen behöver skärpas, och särskild hänsyn tas till barn och ungas känslighet samt till den samlade effekten då flera olika kemikalier samverkar
Kemikalieskatt bidrar till att få bort farliga kemikalier
Tillsynen behöver förbättras och sanktionerna skärpas
Det behövs ett globalt samarbete inom FN för att få bort användningen av de farligaste kemikalierna
Avfallets miljöpåverkan ska minskas genom fungerande återanvändning och återbruk
Ett kretslopp av växtnäring mellan stad och land måste utvecklas
Målet ska vara att alla grundläggande råvaror, såsom växtnäring och mineraler, ska cirkulera i produktionssystemet och att de små mängder med farliga ämnen som ändå återstår ska hanteras på ett miljösäkert sätt
Avfallspolitiken måste förebygga och förhindra att tungmetaller, läkemedelsrester och andra farliga ämnen sprids i naturen
Bevarandet av bördig jordbruksmark är viktig för matförsörjningen av den växande världsbefolkningen
Samtidig hotas bördigheten av klimatförändringar, erosion och bebyggelse för bostäder, industri och infrastruktur
Om möjligt ska annan mark användas för byggnationer
Energi
Energifrågan är global
Klimatförändringarna fortsätter, samtidigt som det alltjämt finns stor tillgång till relativt billiga fossila bränslen
Energisystemet behöver ställas om så att alla människor får tillgång till el och annan energi producerad på ett sätt som varken hotar klimatet eller utarmar värdefull natur
EUs gemensamma energipolitik ska utvecklas
Detta behövs för att EU-medborgarna ska ha en tillförlitlig energitillförsel, för att näringslivet ska ha jämlika villkor samt av säkerhetspolitiska skäl
Energisystemets miljö- och klimateffekter ska minskas genom energieffektivisering och en successiv introduktion av klimatneutrala produktionsformer
För att driva på miljöanpassningen behövs generella regelverk för utsläpp och säkerhet, samt ekonomiska styrmedel
Staten ska i största möjliga mån vara neutral mellan energislag som uppfyller miljö- och säkerhetskraven
Höjningar av miljöskatter och slopade subventioner ska kompenseras med skattesänkningar som bibehåller näringslivets konkurrenskraft och enskilda människors köpkraft
För alla energislag ska finnas tydliga miljöoch säkerhetskrav
Det finns en stor potential att fortsätta bygga ut förnybara energislag, bland annat vindkraft, solenergi, biogas och vågkraft
Utbyggnad av vindkraft ska koncentreras till redan exploaterade områden och platser med relativt låga värden för naturvård, kulturmiljö och friluftsliv
Vindkraftsparker får inte inkräkta på skyddade naturområden, och särskild hänsyn ska tas till miljöerna i kust- och fjällandskapet
Biobränsle kan bidra till energiomställningen mot mindre klimatpåverkan
Men på global nivå kan det även skada biologisk mångfald och konkurrera med matproduktion
Bioenergi bör i första hand utvinnas ur avfallsprodukter eller odlas på mark med ringa naturvärden som inte kan användas för matproduktion
Vattenkraften kan utvecklas genom effektivisering, inte genom ökad exploatering
Denna modernisering ska också innebära krav på att kraftverken lever upp till dagens miljöregler
De fyra nationalälvarna ska fredas från utbyggnad, liksom övriga i lag skyddade vattendrag samt bäckar, åar och andra mindre vattendrag
Anläggningar för vattenkraft ska vara utformade så att skadorna för vandrande fisk minimeras
Kärnkraften är viktig för klimatneutral elproduktion
Nya kärnkraftsreaktorer som klarar högt ställda säkerhetskrav ska kunna byggas i Sverige
Fortsatt forskning och utveckling behövs för att minimera riskerna vid drift samt hantering av bränsle och avfall
Naturvård
Naturvården måste få en renässans
För att bevara och utveckla den biologiska mångfalden i form av olika naturtyper och arter behövs ökade restaureringsinsatser och fler skyddade sammanhängande områden både på land och i vatten
Staten ska sträva efter god samverkan med markägare och lokalbefolkning i naturvård och viltförvaltning
Allmänhetens tillgång till skog, mark och stränder ska värnas
Fjäll-, skogs- och kustområden samt sjöar och vattendrag med höga naturvärden ska ha ett starkt skydd
Strandskyddet bör decentraliseras genom att kommuner ska kunna ansöka om att upphäva strandskyddet med hänvisning till ett lokalt behov av bostadsbyggande
I trakter med mycket högt exploateringstryck, eller där det finns andra synnerliga skäl, ska det fortfarande tillämpas ett strikt strandskydd
Allemansrätten ska värnas
Allmänhetens möjlighet att utan avgifter kunna röra sig i skog och mark tillhör det mest centrala i den svenska synen på människans relation till naturen
Särskilda friluftsanläggningar ska kunna finansieras via användaravgifter
Allt fler arter hotas av utrotning
Hotade växter och djur ska skyddas genom fridlysning, information och biotopskydd
Det internationella samarbetet mot smuggling och olovlig jakt ska fördjupas
Sverige ska ha livskraftiga stammar av alla de fem stora rovdjuren björn, järv, lo, varg och kungsörn
Dialog med lokalbefolkningen i berörda områden är en viktig del av rovdjursförvaltningen
Jordbruk, skogsbruk och fiske
Den växande befolkningen innebär stora utmaningar när det gäller att trygga en hållbar livsmedelsförsörjning
Att öppna marknader för handel stimulerar livsmedelsproduktion och effektiv användning av åkermark
Ny teknik och ekonomiska styrmedel driver på miljöanpassningen
Ett hållbart jord- och skogsbruk är en del av lösningen på dagens miljöutmaningar
Redan med nuvarande teknik skulle jord- och skogsbruket kunna vara självförsörjande på hållbar energi
Det finns goda möjligheter att förbättra avkastningen på ett miljövänligt sätt genom att anpassa växtsorter, brukningsmetoder och näringsämnen efter lokala förhållanden
Rätt använd kan bioteknik bidra till att få fram bättre skördar och näringsinnehåll
EUs jordbrukspolitik behöver reformeras i grunden
Samtliga direktstöd och marknadsstörande regleringar ska fasas ut så snart som möjligt, och i stället behövs ökade satsningar på landskapsvård, miljöskydd och bevarad biologisk mångfald
Jordbruks- och livsmedelspolitiken ska ha ett tydligt konsument- och hållbarhetsperspektiv
Ett kretslopp där näringen går från jord till bord och sedan tillbaka till jorden är avgörande för en hållbar livsmedelsförsörjning
Läckaget av näringsämnen från odlingsmark och hushåll ut i sjöar, vattendrag och hav behöver bromsas och hållbar återvinning av biologiskt avfall introduceras i bred skala
Särskilt viktigt är detta i ljuset av att fosfor är på väg att bli en bristvara
Jordbruket ska i likhet med andra sektorer bära sina egna miljö- och klimatkostnader, men också ersättas för kollektiva nyttigheter som naturvård samt bevarande av den biologiska mångfalden
Därigenom förstärks drivkrafterna för effektivisering och klimatsmart teknik
Den svenska skogspolitiken ska vila på två jämställda mål, produktionsmålet och miljömålet
Skogens potential inom förnybara material, kemiska produkter, textilier och energiproduktion ska tillvaratas
Miljöhänsynen inom skogsbruket måste öka
Avverkningsmetoder måste kunna variera utifrån miljöhänsyn
Både staten och skogsnäringen har ett långtgående ansvar att skydda skogens ekosystemtjänster, bevara den biologiska mångfalden och slå vakt om naturvård och miljöhänsyn
De återstående gammelskogarna ska ges starkare skydd
Fisket måste bedrivas på ett långsiktigt hållbart sätt och hålla sig inom ramen för vetenskapliga bedömningar av vad bestånden tål
Regelverket ska gynna småskaligt och kustnära fiske samt främja utveckling av fiskemetoder och fiskeredskap med stor selektivitet som är skonsamma för de lokala ekosystemen och förhindrar icke önskvärda bifångster
Hur vi hanterar våra djur är ett mått på vår civilisation och en förutsättning för en god folkhälsa
All djurhållning måste garantera djuren ett värdigt liv och en anständig död
Kontrollen av att nationella lagar och EU-regler efterlevs måste skärpas
Transporter och infrastruktur
Människors frihet och välstånd gynnas av goda kommunikationer
Rörligheten för människor, idéer, kapital, varor och tjänster ska underlättas, såväl i städer som på landsbygden
Så skapas nya möten, nya idéer och ökad dynamik i samhället och i ekonomin
Sverige behöver fortsatt stora investeringar i infrastruktur
Järnvägsnätet för gods- och persontransporter är i starkt behov av upprustning och utbyggnad, liksom vissa delar av vägnätet
För att höja investeringstakten ska fler nya projekt kunna avgiftsfinansieras
Sverige ska vara en föregångare vad gäller IT-infrastruktur
Särskilt viktigt är det att möjliggöra bättre IT-kapacitet utanför städer och i glesbygd
För att kompensera för höga utbyggnadskostnader i dessa områden, ska staten vid behov medfinansiera denna utbyggnad
Frihandel leder till effektivare hushållning med resurser och snabbare teknikspridning
Ökade transporter påverkar dock i sin tur miljön
Internationella överenskommelser behövs om skatt och avgifter på utsläpp från långväga transporter
Beroendet av fossila bränslen måste brytas och alla transportslag måste stå för sina klimatkostnader
Skatterabatter till fossilt bränsle ska successivt avskaffas och användningen av fossilt bränsle ska beskattas mer likvärdigt oavsett användningsområde
Hela transportsektorn ska på sikt införlivas i EUs utsläppshandelssystem
I städer med trängsel- eller miljöproblem bör nyttotrafik och kollektivtrafik ges större utrymme på bekostnad av privatbilism
Detta görs genom god stadsplanering och miljöavgifter, t ex trängselavgifter, som ska beslutas på lokal eller regional nivå och vars avgifter ska stanna på regional nivå
Krav ska ställas på huvudmännen för kollektivtrafiken om nollutsläpp till 2030
Transportpolitiken måste erkänna bilens roll på landsbygden
Reseavdraget ska begränsas där det finns en fungerande kollektivtrafik, men förbättras där kollektivtrafik saknas
De regionala och enskilda vägarna är avgörande för en levande landsbygd och glesbygd
Cykling är ett effektivt och miljövänligt transportslag för främst kortare resor
Utbyggnad av cykelvägar ska underlättas
Det behövs sammanhängande stråk för att underlätta gång- och cykeltrafik både inom och mellan samhällen
Goda möjligheter till sjötransporter är ett viktigt inslag i infrastrukturen
Stora godsvolymer kan transporteras med låga klimatutsläpp per tonkilometer, samtidigt som vägar och järnvägar avlastas
Bostäder
Att ha makt över det egna boendet är viktigt för den enskildes frihetskänsla
Målet är att alla ska kunna ha en bostad med en upplåtelseform som stämmer med de egna önskemålen och den egna livssituationen
Det byggs för få bostäder
För att öka byggandet i Sverige bör konkurrensen öka och reglerna kring byggande på såväl statlig som kommunal nivå förenklas
Byggnormerna bör förenklas, överklagandeprocessen förkortas och möjligheterna till att begränsa kommunala särkrav ses över
Byggherrar ska ges rätten att utarbeta detaljplaner som sedan prövas av kommunen
Framtidens samhällen måste byggas på ett miljömässigt hållbart sätt
Plan- och byggregler ska stimulera energieffektivitet
Det behövs samhällsplanering för att klara klimatförändringarnas följder, till exempel höjda vattennivåer
I samhällsplaneringen ska det kommunala planmonopolet användas i högre grad för att skapa förutsättningar för kollektivtrafik till nya områden
I större städer är av miljöskäl förtätning att föredra framför utglesad kringbebyggelse
Att den stora folkökningen sker i städer och andra tätorter innebär utmaningar för att möjliggöra ökat byggande samtidigt som skönhetsvärden och kulturarv bevaras
Vid förtätning av städer måste grönområden få en självklar plats
Tätortsnära strövområden ska beaktas i den kommunala planeringen och områden med mycket höga naturvärden ska kunna skyddas
Bostadsmarknaden på expansiva orter präglas av inlåsningseffekter och stelhet
Detta drabbar särskilt dem som vill få fotfäste och komma in på bostadsmarknaden ungdomar, invandrare och nyinflyttade
För att öka rörligheten på bostadsmarknaden ska flyttskatten, reavinstbeskattningen, sänkas
Hyressättningen behöver i större utsträckning avspela bostadens läge och konsumentens efterfrågan och individuella val, till exempel till- och frånval
Bruksvärdessystemet ska reformeras för ökad rörlighet
Förändringar av bruksvärdessystemet måste kombineras med regler som ger hyresgäster långsiktigt förutsebara villkor och ett skydd mot plötsliga höjningar av hyran för den befintliga bostaden
Fri hyressättning ska tillåtas i nybyggnation
Skattevillkoren vid andrahandsuthyrning ska förbättras
Friare hyressättning vid uthyrning av villor, bostadsrätter och ägarlägenheter ska tillåtas
Andrahandshyresgästernas trygghet ska öka genom ett svenskt system för hyresdepositioner
Ökad trygghet är en central fråga för att lyfta utsatta bostadsområden
Av avgörande betydelse är att rättssamhället har tydlig närvaro och att alla boende känner tryggheten i att brott beivras
Attraktiva offentliga rum ökar känslan av trygghet
Det förebyggande arbetet mot vräkning, särskilt av barnfamiljer, behöver stärkas
Hyresvärdar ska alltid ha som ansvar att förvarna socialtjänsten när det uppstår risk för vräkning En demokratisk värld
Globaliseringen förändrar världen
Våra ömsesidiga kontakter med andra länder och världsdelar fördjupas
Vi liberaler välkomnar detta
Vi bejakar det europeiska samarbetet och fortsätter arbeta för en öppnare värld
De fria länderna har ett ansvar att underlätta spridningen av den samhällsmodell som förenar demokrati, marknadsekonomi och mänskliga rättigheter
Sverige ska vara en stark röst för dessa värden och ge stöd åt de människor som utmanar förtrycket
Europa ska vara en kontinent som löser konflikter genom samarbete i stället för våld och som är en trovärdig och ledande global aktör för demokrati, frihet och respekt för varje människas rätt att själv göra sina livsval
Detta kräver ett starkt liberalt engagemang för att alla europeiska medborgares rättigheter respekteras också på hemmaplan och för att det finns en tydlig och samlad europeisk röst i utrikespolitiken
En bra garanti för ett öppet och tolerant samhälle är sociala nätverk som skapar tillit
De kopplingar som uppstår i frivilliga möten mellan människor är grunden för den förmåga till fredlig samverkan som möjliggör demokrati, marknadsekonomi och välfärd
Sverige ska vara ett land där vi tar gemensamt ansvar för att utveckla demokratin, där rättstrygghet råder och där det civila samhället blomstrar
Det civila samhället
Människan är beroende av kontakter med andra
För att skapa ett stabilt samhälle, där människor tillåts växa, känna trygghet och utveckla sig själv och sin omgivning behöver vi förankringar, fasta punkter i livet och sammanhang där vi känner oss bekräftade och hemma
Det skapar en grund för ökat ansvarstagande, samarbete och tilltro mellan människor
Det civila samhället ökar det demokratiska deltagandet och människors inflytande i samhälleliga processer
Den offentliga makten ska söka dialog med civilsamhällets aktörer och ska även bidra till att främja jämställda villkor i den civila sektorn
Utrymmet för ideella insatser i vård och omsorg, utbildning och kultur, bistånd och totalförsvar ska öka
Ett tydligt politiskt mål ska upprättas för att möjliggöra en utveckling av civilsamhällets roll i välfärdstjänsterna
Det offentliga ska i sin samverkan med civilsamhället respektera civilsamhällets oberoende
Politiken ska bidra till att det civila samhället ges goda förutsättningar
Det ska vara enkelt och uppskattat att engagera sig i en idrottsklubb, scoutkår, folkbildningsorganisation, social hjälporganisation, intresseorganisation eller någon annan del av det civila samhället
Det moderna civilsamhället finns i många olika former, såväl traditionella folkrörelser som nya i huvudsak nätbaserade initiativ
Denna utveckling ska bejakas
Vår liberala syn på civilsamhället inkluderar även det frivilligengagemang som bedrivs digitalt
Trossamfunden är en central del av det civila samhället
Staten har ett ansvar för att säkra en fri religionsutövning, men ska inte ta ställning för en viss religion eller vissa samfund
För att Svenska kyrkan ska stå helt fri från statlig styrning ska den särskilda lagen om Svenska kyrkan avskaffas
För att stärka civilsamhällets finansiering ska det finnas en avdragsrätt för gåvor från såväl enskilda som juridiska personer till ideella aktörer inom välfärdsområdet
Inga skattemedel ska gå till verksamheter som vill förändra det demokratiska samhället med våld eller på annat sätt motarbetar grundläggande demokratiska värderingar
Rättssamhället
2
RÄTTSTRYGGHET
Rättsstaten ska stärkas
Sverige ska vara ett tryggt land att leva i
Alla kan bidra till ett tryggare Sverige, men det är endast staten som ska bekämpa brott och ansvara för en fungerande rättsordning
Rättsväsendets förmåga och effektivitet behöver förbättras så att handläggningstiderna kortas, fler brott anmäls och klaras upp samt färre brottsanmälningar avskrivs
Ingen människa föds kriminell eller är dömd att förbli kriminell
Dåliga uppväxtvillkor, missbruk och socialt utanförskap ökar risken för kriminalitet
En socialliberal rättspolitik förenar brottsbekämpning med ett brett förebyggande arbete samt med en kriminalvård som ger individen förutsättningar att bryta med en kriminell livsstil
I ett samhälle med öppnare gränser krävs också starkare internationell samverkan mot brott
Det europeiska polissamarbetet Europol ska utvecklas till en europeisk polismyndighet med befogenhet att utreda gränsöverskridande brott, och åklagarsamarbetet Eurojust bli en europeisk åklagarmyndighet med rätt att bedriva förundersökningar
Gemensamma brottsregister och gemensamma polis- och insatsstyrkor bör upprättas
Den nationella polismyndigheten ska ha hög lokal närvaro i hela landet
Synlighet och närhet är avgörande för polisens långsiktiga förtroende och möjlighet att förhindra brott
En stor del av alla brott sker under inflytande av alkohol och andra droger
Narkotikahandeln är också en central inkomstkälla för den organiserade brottsligheten
En effektiv brottsbekämpning hänger därför ihop med en restriktiv alkoholpolitik och nolltolerans mot narkotika
Tidiga och tydliga insatser för unga brottslingar ökar möjligheten att bryta ett kriminellt beteende
Huvudregeln ska vara att alla brott som anmäls till polis och där den misstänkte är under 15 år ska utredas av polis
De som medverkar i förhör av eller med barn ska ha särskild utbildning
Samarbetet mellan polis och socialtjänst behöver utvecklas och rättsprocesser med ungdomar som misstänkta eller målsägande handläggas snabbare
Kvaliteten på den slutna ungdomsvården ska förbättras och alla intagna garanteras individuell uppföljning
Insatser för att stödja brottsoffer är ett huvuduppdrag för både rättsväsende och socialtjänst
Även barn som upplever våld inom familjen är brottsoffer
De fristående brottsofferjourerna och kvinnojourerna är ett omistligt komplement till det offentligas insatser
De behövs i hela landet och ska ha goda och långsiktiga villkor
Sexualbrottslagstiftningen måste utgå från brottsoffrets rätt till sexuell integritet
Sexuella handlingar som genomförs utan frivillighet från de inblandade ska vara straffbara
Insatserna för att förebygga och förhindra våld i nära relationer måste fokusera på förövarna
Förövarna ska genomgå behandling samt kunna åläggas omfattande begränsningar i den geografiska rörelsefriheten
Det ska vara förbjudet att köpa sexuella handlingar
Prostitution är i dag ofta en del av den gränslösa organiserade människohandeln
Den viktigaste insatsen är att få bort efterfrågan
Prostituerade ska få skydd och stöd att gå vidare
Brottsoffer ska snabbare få ut det skadestånd som utdömts i domstol, till exempel genom bättre juridiskt stöd för att driva in beloppet eller genom att staten utbetalar beloppet och sedan kräver det av den dömde
Den allmänna rättshjälpen ska stärkas
Nämndemannasystemet ska reformeras och rekryteringen breddas
Villkoren och utbildningen måste förbättras
Nämndemän ska finnas i första instans
Det partipolitiska inflytandet över nämndemännen ska minska
Påföljdssystemet ska förändras så att återfall och upprepad brottslighet ger strängare straff, liksom medverkan i organiserad brottslighet
Det kan även finnas särskilda brottstyper där det kan vara befogat att skärpa straffsatserna för att underlätta rehabilitering eller markera allvaret i den kränkning som brottet utgör
Intagna på fängelser ska erbjudas arbete, behandling och utbildning under strafftiden
Den som lider av psykisk sjukdom måste kunna erbjudas en god vård
Målet med tiden i fängelse är att den intagne efter avtjänat straff ska ha bättre förutsättningar att klara ett liv i frihet
Den som avtjänat sitt straff ska få ökade möjligheter till ett tidsbegränsat jobb med offentligt stöd för att underlätta anpassningen till ett vanligt liv
Det civila samhället kan stärka den enskildes väg ut från den brottsliga banan när nya nätverk behövs för att etablera en ny start på livet
Reglerna för skuldsanering ska ändras så att överskuldsatta får större möjlighet att bli skuldfria
2
RÄTTSSÄKERHET OCH INTEGRITET
Rättssäkerheten och skyddet för de medborgerliga fri- och rättigheterna behöver förstärkas
Därför ska en författningsdomstol inrättas i Sverige
Justitieombudsmannens ställning ska stärkas, bland annat genom att JO ges rätt att utöva tillsyn över hur myndigheter lever upp till svenska åtaganden enligt internationella konventioner
Domstolarna ska vara oberoende och opartiska
Vittnen ska ha rätt till ett effektivt skydd samtidigt som tilltalade på ett rättssäkert ska kunna granska den bevisning som åklagaren lägger fram
Den enskildes möjligheter att hävda sina rättigheter gentemot myndigheterna måste öka
Tillsynen över myndigheternas maktutövning mot enskilda behöver utvecklas genom starka tillsynsmyndigheter för bland annat polis, kriminalvård och socialtjänst
Rätten till kompensation eller skadestånd vid myndigheters misstag eller övergrepp behöver förbättras
Skyddet för den enskildes integritet ska stärkas
Åtgärder som påverkar den personliga integriteten negativt är endast berättigade om ett motstående intresse väger uppenbart tyngre och åtgärden är effektiv
Alla nya lagförslag ska analyseras ur integritetssynpunkt
Datainspektionen ska omvandlas till en heltäckande integritetsinspektion
Redan införda lagar med stark påverkan på den personliga integriteten ska regelbundet utvärderas
Övervakning och registrering ska inte användas för andra syften än vad som var de ursprungliga motiven eller vad som var känt för den individ som lämnade uppgifterna
Om samhällsutvecklingen gör att nya behov uppstår måste det avgöras politiskt och i vissa fall rättsligt om dessa behov väger tillräckligt tungt för att vidga insamling och användning av uppgifterna
Restriktivitet ska råda när det gäller kameraövervakning på offentliga platser
Alla ska enkelt kunna få information om på vilka platser kameraövervakning förekommer
Den enskilde ska ha vidsträckta möjligheter att få insyn i hur de egna personuppgifterna hanteras av privata företag
Det behövs en ökad medvetenhet om företags lagring av personuppgifter exempelvis på nätet och i kunddatabaser
Det levande folkstyret
Ansvaret för demokratins fortlevnad ligger ytterst hos medborgarna själva
Det behövs ett ständigt och uthålligt arbete för att upprätthålla demokratiska värderingar
Varje generation behöver på nytt erövra demokratin
Demokratin förutsätter aktiva medborgare och ett levande demokratiskt samtal
Det behövs fler möjligheter att följa den politiska processen och påverka beslutsfattandet
Särskilt viktigt är det att verka för att kvinnor och män har samma rätt och möjlighet att vara aktiva medborgare, och att motverka maktklyftor som baseras på skillnader i kunskap eller tilltro till den politiska processen
En systematisk medborgardialog bidrar till att medborgarnas kunskaper och intresse tas tillvara även mellan valen
Demokratin förutsätter att medborgare vill och vågar engagera sig politiskt
Den grundläggande rättigheten att engagera sig politiskt måste värnas och hot och trakasserier mot politiskt aktiva och förtroendevalda måste aktivt bekämpas
Den våldsbejakande autonoma vänstern, högerextremismen och den islamistiska extremismen utgör ett hot mot demokratin
För att förstärka väljarens makt ska procentspärrarna i personvalet sänkas, så att fler av ett partis kandidater tar mandat i samma ordning som de fått personkryss
Den politiska debatten i lokala och regionala frågor behöver vitaliseras
Därför ska Sverige återgå till ett system med skilda valdagar så att de lokala och regionala valen hålls åtskilda från riksdagsvalen
En karensregel ska finnas för statsråd och statssekreterare som går vidare till enskilda uppdrag där känslig regeringsinformation kan komma till användning
Partiernas skyldighet att redovisa källorna för sin finansiering ska vara reglerad i lag
På regional nivå ska Sverige vara indelat i direktvalda regioner med ansvar för bland annat sjukvård, kollektivtrafik, näringslivsutveckling och regionplanering
Staten ska underlätta för de kommuner som vill gå samman för att höja kvaliteten på servicen och minska sårbarheten
Digitaliseringen innebär fantastiska möjligheter för den enskilda individen och för samhället i stort, om den kan bejakas på rätt sätt
En central princip är därför att alla offentliga funktioner som till en rimlig kostnad kan göras digitalt tillgängliga också ska göras digitalt tillgängliga
Offentlighetsprincipen har en grundläggande betydelse för att förankra och fördjupa folkstyret, och är en förutsättning för granskning och debatt
Diarier och allmänna handlingar bör i större utsträckning göras tillgängliga på nätet för att underlätta insyn
Offentligt finansierad verksamhet ska omfattas av samma regler om sekretess och meddelarskydd oavsett om den bedrivs i allmän eller privat regi, och även om den drivs i bolagsform
Extra viktigt är detta i vård, skola, omsorg och andra områden som särskilt påverkar enskilda människor
3
ETT STARKT EUROPASAMARBETE
Samarbetet i Europa gör individen friare, Sverige rikare och vår omvärld tryggare, och ger oss möjlighet att lösa gränsöverskridande problem
Fred, demokrati och mänskliga rättigheter, brottsbekämpning, ekonomi, handel och hållbar utveckling är några av de frågor som Europas länder behöver hantera gemensamt och där Sverige ska vara med och göra en insats
Som liberaler vill vi att Sverige ska delta fullt ut i Europasamarbetet och sträva efter att vara en del av EUs kärna
EU ska vara en union som är öppen och demokratisk och där medborgare känner förtroende för det europeiska samarbetet
Nationalism, protektionism och stängda gränser ska höra till historien
EU ska stå öppet för alla europeiska länder som respekterar demokratin och de mänskliga rättigheterna samt har en fungerande rättsstat och marknadsekonomi
Länder som ligger helt eller delvis i Europa och uppfyller dessa krav ska kunna bli medlemmar av unionen
Vår vision är ett federalt Europa som står starkt och enat i de frågor där samarbete behövs, och som lämnar andra frågor åt medlemsländerna och medborgarna själva
Federalism bygger på principen att maktdelningen mellan unionen och medlemsländerna regleras i grundlag
Ett sådant system innebär en tydligt reglerad makt- och ansvarsfördelning där EU ägnar sig åt frågor där de lokala, regionala och nationella nivåerna inte räcker till
Detta, liksom medborgarnas rättigheter, bör slås fast i en konstitution för EU
Europaparlamentet och rådet bör få jämbördig makt och de nationella parlamentens inflytande i EU-samarbetet ska stärkas
EU-kommissionens legitimitet behöver förbättras
Därför bör medborgarnas inflytande över tillsättningen av kommissionens ordförande öka
EU-samarbetet ska på alla områden så långt som möjligt ske med deltagande från samtliga länder
Om några länder fördjupar sitt samarbete på ett område måste det ske i former som gör det möjligt för fler länder att ansluta sig efterhand
Ett Europa där det egentliga beslutsfattandet sker i andra forum än EUs egna leder till att Sverige tappar inflytande
Europaparlamentet ska alltid fatta beslut med deltagande av ledamöter från samtliga medlemsländer
En jämn könsfördelning måste uppnås i EUs institutioner
I EU ska en marknadsekonomi som ger människor förutsättningar för egen försörjning kombineras med sociala trygghetssystem
Vi vill att alla länder i EU har ett grundläggande skydd för sociala rättigheter
Det kan ta sig i utryck som en rätt till försörjningsstöd för socialt utsatta, anställningsvillkor och skydd vid uppsägning i form av till exempel en skälig omställningsförsäkring
Hur det grundläggande skyddet ska utformas ska i huvudsak avgöras av medlemsländerna
EUs kultur-, turism- och mediepolitik ska till största delen återföras till nationell nivå
Samtidigt bör det ekonomiska samarbetet fördjupas
Direktstöden till jordbruket ska avvecklas medan landsbygdsstödet behålls och satsningar på landskapsvård och miljö utvecklas
Regionalstödet ska minska och koncentreras till satsningar som stärker konkurrenskraften och förmågan att hantera strukturomvandlingar
Europeiska ekonomiska och sociala kommittén bör läggas ner
EU ska ha en offentlighetsprincip och meddelarfrihet med samma innebörd som i den svenska lagstiftningen, i syfte att garantera öppenhet och insyn
Revisionsrätten bör få ett vidgat mandat att även granska effektiviteten hos EUs institutioner och myndigheter
Rättsstaten och respekten för de mänskliga rättigheterna behöver stärkas inom EU-länderna
Det behövs en rättsstatsmekanism där kommissionen regelbundet granskar samtliga medlemsländer
Systematiska kränkningar av medborgarnas rättigheter eller diskriminering av minoriteter ska kunna leda till sanktioner i form av indragna EU-stöd efter beslut av EU-domstolen, eller i särskilt allvarliga fall suspenderad rösträtt i rådet
Globalt samarbete
4
GLOBAL UTVECKLING
Demokrati, jämställdhet, frihandel, anti-korruption, privat äganderätt, rättsstat, utbildning och marknadsekonomi är de viktigaste faktorerna till utveckling
Globaliseringen av världen har inneburit att andelen extremt fattiga har minskat dramatiskt
Samtidigt återstår många utmaningar
Arbetet för varje människas rätt till goda livschanser stannar inte vid det egna landets gränser
Politisk ofrihet, förtryck av kvinnor, trakasserier av minoriteter, svält och undernäring, mödradödlighet, infektionssjukdomar, brist på skolgång och sjukvård bjuder varje liberal till handling
Sverige bör samarbeta nära med andra länder, både globalt och med våra närmaste grannländer i Norden och Europa
De nordiska länderna kan, liksom vi har gjort tidigare med t ex passfrihet och gemensam arbetsmarknad, fortsätta att gå före och riva gränshinder snabbare än andra
Vi kan också verka tillsammans för gemensamma värderingar i Europa och globalt
Demokrati ska vara det övergripande målet för utvecklingsbiståndet
Därför ska bistånd till demokratiserande krafter, institutionsbyggande, korruptionsbekämpning och rättsstatliga strukturer samt jämställdhet och sexuell och reproduktiv hälsa och rättigheter prioriteras
Den rikare världen ska bidra med tekniskt och ekonomiskt klimatbistånd till de fattigaste länderna
Ett värderingsstyrt, generöst och effektivt bistånd handlar om solidaritet och ansvarstagande för vår omvärld
Det svenska biståndet ska uppgå till en procent av bruttonationalinkomsten
Det långsiktiga målet ska vara att utvecklingen i världen leder till att biståndet inte längre behövs och därmed kan avvecklas
4
SÄKERHETS- OCH FÖRSVARSPOLITIK
Grunden för Sveriges säkerhetspolitik ska vara samarbete med andra demokratier
Nato är den absolut viktigaste samarbetsorganisationen för säkerhet och ömsesidigt försvar i Europa, och är hörnstenen i det transatlantiska samarbetet mellan Europa och USA
Sverige ska söka medlemskap i Nato
Ett svenskt medlemskap i Nato är också nödvändigt för att fördjupa det nordiska samarbetet
Europeiska unionen är det främsta forumet för svensk utrikes- och säkerhetspolitik
EUs insatser i ett stort antal civila och militära fredsoperationer har bidragit till konfliktförebyggande och stabilitet världen över
Sveriges nationella försvarsförmåga måste öka
Det svenska försvarets huvuduppgift, att försvara Sveriges territorium och dess befolkning, ska vara avgörande för hur försvaret utformas
Mot bakgrund av utvecklingen i vårt närområde behöver det svenska försvaret stärkas och försvarsanslaget på sikt öka till minst två procent av bruttonationalprodukten
Om det krävs för landets försvar ska en könsneutral värnplikt kunna tillämpas på nytt
Det finns ett stort behov av internationella kris- och konflikthanteringsförmågor
Fler civila och militära fredsinsatser behövs
Kvinnors situation i krig och betydelse för fred ska synliggöras
Fler svenskar bör ställas till förfogande för internationella insatser i FNs, EUs eller Natos regi
Många fria stater är beroende av odemokratiska regimer för sin energiförsörjning
Att bryta behovet av olja och gas är inte endast en miljöfråga utan i högsta grad en säkerhetspolitisk fråga
Den utveckling där odemokratiska eller rentav totalitära stater förvärvar strategiska tillgångar i demokratiska länder, till exempel hamnar, elnät eller liknande, måste ses i ett säkerhetspolitiskt perspektiv
Det finns en potentiell risk för att dessa kan komma att utnyttjas för politisk utpressning i framtiden
Sverige ska inte exportera vapen till diktaturer
I företag som helt eller delvis ägs av den svenska staten ska det finnas kriterier gällande affärsrelationer med odemokratiska regimer
4
STÄRK VÄRLDENS DEMOKRATIKRAFTER
En fortsatt demokratisering är den viktigaste faktorn för en långsiktigt fredlig utveckling
Demokrati är ingen lyx som bara passar länder som har nått en viss utvecklingsnivå
Varje människa har rätt att få leva i frihet
Demokratin har avgörande betydelse för att minska risken för konflikter inom och mellan länder
Demokratier startar inte krig mot andra demokratier
Sverige ska vara en röst för global frihet och ge stöd åt de modiga människor som verkar för demokratisering av världens återstående diktaturer
Ingen enskild händelse skulle bidra lika mycket till ökad frihet som om Kina skulle demokratiseras
Informationsutbyte och kontakter med omvärlden är avgörande för demokratikrafterna i världens ofria stater
Det fria informationsflödet ska försvaras
Sverige ska verka för att tillgång till hela internet erkänns som en del av de mänskliga rättigheterna
EUs grannskapsavtal med unionens grannar söderut måste innehålla samma krav på demokrati och mänskliga rättigheter som avtalen med grannarna österut, och tydliga krav om respekt för kvinnors, barns och minoriteters rättigheter ska ställas
Förenta nationerna FN har en särställning som den viktigaste globala aktören för fred och säkerhet, konfliktlösning och internationell samverkan
FNs roll försvåras dock allvarligt av bristande effektivitet och motsättningar mellan demokratier och diktaturer
Världen behöver ett FN som är mer handlingskraftigt och mer trovärdigt
Internationella brottmålsdomstolens roll för att lagföra brott mot mänskliga rättigheter ska stärkas
Det ska finnas ett demokratikrav för medlemskap i FNs råd för mänskliga rättigheter
Sverige ska verka för att dödsstraffet avskaffas i världen Liberalismen
– en frihetsrörelse
Liberalismen är en frihetsrörelse som formats successivt i engagemanget för den enskilda individen
Liberaler kan vara stolta över framgångar, glada över att fler nu kallar sig liberala, men med det uppdrag vi tagit på oss kan vi aldrig slå oss till ro
Vi ska ständigt identifiera, bekämpa och riva hinder för friheten
Historiskt sett har liberalismen sina rötter i de idéer som formulerades under den humanistiska renässansen
Viktiga bidrag till den tidiga liberalismens utveckling gjordes på 1600-talet, där den så kallade ärorika revolutionen i England innebar de första stegen mot parlamentarism och rättssäkerhet
I 1700-talets upplysningstid formulerades de liberala principerna för näringsfrihet och tryckfrihet
Den amerikanska revolutionen 1776 blev det dittills radikalaste genombrottet för liberala idéer
Liberaler på 1800-talet var pådrivande för frihetliga idéer som föreningsfrihet, religionsfrihet och frihandel
Det var inom den liberala idéströmningen som principer om jämställdhet och politisk demokrati kom till sitt tidigaste uttryck
På 1800-talet utvecklades även de socialliberala idéerna om allmän skolgång, arbetarskydd och sociala skyddsnät
Den svenska liberalismen har alltid varit en bred rörelse som samlat människor från stad och land, från kulturradikaler till frisinnade med förankring i folkrörelserna
Några centrala namn är Anders Chydenius som var pådrivande för offentlighetsprincipen 1766, Adolf Hedin som i det sena 1800-talet drev på för utökad rösträtt och sociala reformer, Anna Whitlock som var förgrundsgestalt i kampen för kvinnors rösträtt, Selma Lagerlöf som var en av initiativtagarna till Folkpartiets bildande och Bertil Ohlin som på 1930-talet formulerade den moderna socialliberalismens grunder
Det finns en stark kontinuitet från de tidiga liberala partierna till dagens Liberalerna
År 1868 bildades Nyliberala partiet, ett radikalt riksdagsparti med rösträtt, religionsfrihet och sociala reformer på programmet
Sedan detta parti splittrats stod riksdagen utan liberal gruppering under några årtionden, men 1895 bildades den nya liberala riksdagsgruppen Folkpartiet, som 1900 ombildades till Liberala samlingspartiet
År 1902 fick Liberala samlingspartiet en nationell partiorganisation i form av Frisinnade landsföreningen, som hade starka band till rösträttsrörelsen
Efter partisprängningen 1923 levde Sverige med två liberala partier fram till 1934, då en återförening skedde under den nygamla beteckningen Folkpartiet
År 1990 kompletterades namnet till Folkpartiet Liberalerna, och år 2015 antogs partinamnet Liberalerna
Arbetet fortsätter
Det Sverige som finns i dag är till stor del präglat av liberala framgångar
Men arbetet fortsätter
Det var den liberala statsministern Nils Edén som åstadkom att parlamentarism och allmän och lika rösträtt för både kvinnor och män förverkligades i vårt land
I dag arbetar vi för att fördjupa demokratin i EU och visar solidaritet med kampen mot diktatur oavsett var den förs
Det var liberala pionjärer som drev fram den allmänna folkskolan i Sverige och formulerade folkbildningstanken
I dag tar det liberala kunskapsidealet sig uttryck i vår politik för att den svenska skolan och forskningen ska vara världsledande
Det var liberaler som kämpade för att Sverige skulle vara öppet för omvärlden, från 1800-talets frihandelsstrid och framåt
I dag är det liberaler som står upp för en human flyktingpolitik och driver på för fördjupad samverkan mellan länderna i Europa
Det var liberaler som tog strid för både ekonomisk frihet och väl utbyggda sociala skyddsnät
I dag arbetar vi för bättre villkor för entreprenörer, ökad valfrihet i välfärdssektorn och jämlik tillgång till välfärdstjänster
Det var liberaler som var först med att föra in miljöfrågorna i svensk politik, och som framgångsrikt kämpade för att rädda de sista stora älvarna från utbyggnad
I dag arbetar vi för att möta klimathotet och andra miljöutmaningar genom en miljöpolitik baserad på vetenskap, teknikutveckling och ekonomiska styrmedel
Det var liberaler som formulerade idén att den enskilda människans rätt att bestämma över sitt eget liv går före traditioner eller gruppnormer, och liberaler var de första att kräva en lag mot könsdiskriminering
I dag arbetar vi vidare för jämställdhet och mot all slags diskriminering och intolerans
Det finns en tydlig linje mellan den liberala traditionen och framtidens liberala uppgifter
Världen förändras och utmaningarna förändras, men liberalismens uppdrag är och förblir att riva hindren för varje människas frihet
I tider av stora förändringar är idépartier bättre lämpade att möta utmaningarna än partier som är lierade med starka gruppintressen
Liberalerna är ett socialliberalt parti som förenas av idéerna
Välkommen att delta i arbetet för frihet i globaliseringens tid